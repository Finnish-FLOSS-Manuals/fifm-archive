<div id="main-content"><h1>Johdanto</h1>
<p><img src="http://fi.flossmanuals.net/kirjoita/internet-tietoturvan-perusteet/_draft/_v/1.0/static/Pictogram_Web.png" alt="Globaali verkko" width="128" height="128" align="right"></p>
<p>Digitaalinen maailma muuttuu valtavalla vauhdilla. Uudet viestintäteknologiat avaavat uusia mahdollisuuksia, mutta niitä käyttämällä voit myös altistaa itsesi ja muut riskeille. Monilla ihmisillä on vaikeuksia arvioida näitä riskejä varsinkin liittyen turvalliseen digitaaliseen viestintään. Tämä pätee varsinkin ihmisiin, jotka toimivat valtioissa, joissa on merkittäviä määriä sensuuria. Kuitenkin myös suhteellisen vapaissa ja sensuroimattomissa maissa tietojasi voidaan väärinkäyttää muiden toimesta - yrityksien, hallituksien tai muiden ihmisten taholta (joskus myös vahingossa).</p>
<p>Kuinka voit suojata itsesi, lähteesi tai ystäväsi? Mitkä ovat turvallisia reittejä käytettäväksi? Kuinka voit turvata omat henkilökohtaiset tietosi? Tämä opas pyrkii käsittelemään nämä ongelmat, jotta voit valita oman "turvallisuustasosi".</p>
<p><img src="_booki/internet-tietoturvan-perusteet/static/Salakuuntelija.jpg" alt="Salakuuntelija" width="600" height="165"></p>
<h2>Kuinka voit luottaa teknologiaan?</h2>
<p><img src="http://fi.flossmanuals.net/kirjoita/internet-tietoturvan-perusteet/_draft/_v/1.0/static/Pictogram_Information.png" alt="Huomaa!" width="128" height="128" align="right">Kun viesti kulkee suullisesti, sinun täytyy yleensä tuntea kontaktihenkilösi tietääksesi, että voit luottaa heihin, mutta sinun täytyy myös tuntea teknologiaa hieman tietääksesi, että voit luottaa siihen. Teknologiat voivat vuotaa tai vääristellä viestiäsi aivan samalla tavalla kuin ihmiset. Teknologioihin liittyy erilaisia luottamussuhteita: jotkin laitteet ovat muita turvallisempia, joitain voidaan muutella, ja joitain on paras vältellä. </p>
<p>Tämä kirja yrittää käsitellä näitä eri tasoja antamalla käytännönläheisiä esimerkkejä digitaalisen viestinnän ja tiedon turvaamisesta, sekä tarjoamalla lukijalle perusymmärryksen digitaalisesta viestinnästä ja tietoturvasta. Se johdetaan seuraavista periaatteista:</p>
<ol><li>Mikään menetelmä ei ole täysin turvallinen;</li>
<li>Sinun täytyy ymmärtää kuinka teknologia toimii ja miten se toimii, jotta saat sen toimimaan tahtomallasi tavalla;</li>
<li>Tarvitset teknologiaa turvallisempaan viestintään: joko perustyökaluja tai kehittyneempiä laitteita, riippuen siitä mitä teet ja minne olet menossa.</li>
</ol><h2>Ajan tasalla pysyminen</h2>
<p><img src="http://fi.flossmanuals.net/kirjoita/internet-tietoturvan-perusteet/_draft/_v/1.0/static/Pictogram_Further%20Reading.png" alt="VALO-opas" width="128" height="128" align="right">Digitaalista maailmaa käsittelevät julkaisut vanhenevat nopeasti ja tänään järkevä ratkaisu voi olla vakava uhka huomenna. Tämän vuoksi olemme luoneet tämän kirjan avoimen lähdekoodin pohjalta, jotta sitä voi helposti päivittää ja että kaikki ovat vapaita päivittämään, laajentamaan ja uudelleenjakelemaan sitä. Tämän kirjan keskiössä ovat myös vapaat ja avoimen lähdekoodin työkalut.</p>
<p>On olemassa suuri määrä kirjoja, jotka liittyvät digitaalisen aikakauden viestintäturvallisuuden eri puoliin. Olemme yhdistäneet tietomme olemassaolevien julkaisujen kanssa ja tekstejämme voidaan myös käyttää uudestaan ja päivittää. Tämä on FLOSS Manualsissa olevan kierrätettävän materiaalin hyvä puoli - tulee helpommaksi tehdä tämän alan kirjoja, kun on mahdollista yhdistellä olemassaolevia tekstejä tämän työkalun avulla.</p>
<h2>Erilaiset käyttäjät, erilaiset työkalut</h2>
<p><img src="http://fi.flossmanuals.net/kirjoita/internet-tietoturvan-perusteet/_draft/_v/1.0/static/Pictogram_Users.png" alt="Agent Smith" width="128" height="128" align="right">Tämä käsikirja pyrkii tarjoamaan kaikille ymmärryksen siitä, miten he voivat turvata itsensä ja henkilöt, joiden kanssa he kommunikoivat. Se pyrkii myös tarjoamaan näkemyksen suojakeinojen rajoista, jotta ihmiset voivat tehdä järkeviä vaihtokauppoja. </p>
<p>Tämä opas oli suora seuraus Greenhostin (http://www.greenhost.nl) työpajalle, joka pidettiin Free Press Unlimited -järjestön jäsenille (http://www.freepressunlimited.org). Työpaja teki selväksi, että journalisteilla on monia ongelmia liittyen turvallisuuteen. Tämä opas pyrkii täten vastaamaan kyseisessä työpajassa esitettyihin huolenaiheisiin ja tarpeisiin. Opas tarjoaa kuitenkin tietoa turvallisuuden eri tasoista, joten se on arvokas myös muille yleisöille. Oppaan käyttö vaatii perustietoa tietokoneen käytöstä näppäimistön, hiiren tai vastaavien työkalujen avulla.</p>
<p>Luvussa "Miksi käyttää tätä opasta" voit lukea lisää syistä, joiden vuoksi voit käyttää turvallisuustyökaluja ja kuinka opas käsittelee näitä syitä.</p>
<h2>Kuinka tämä kirja tehtiin?</h2>
<p>Tämä kirja kirjoitettiin kirjapyrähdyksessä.<strong> FLOSS Manuals</strong> on luonut tämän menetelmän kirjojen nopeaan luomiseen ällistyttävän lyhyessä ajassa (2-5 päivää). FLOSS Manuals on täysin avoin ja vapaaehtoinen organisaatio, johon kuuluu 3000 jäsentä. FM sisältää oppaita vapaista ohjelmistoista yli 30 kielellä, tämä kaikki on ilmaista. Voit lukea lisää vapaista ohjelmistoista verkkosivulla.</p>
<p><a title="http://buero20.org/" href="http://www.flossmanuals.net">http://www.flossmanuals.net</a></p>
<p>Idea tämän kirjan tekemisestä tuli Amsterdamissa sijaitsevalta internet-palveluntarjoaja <strong>Greenhostilta</strong>. Sen lisäksi, että se tarjoaa kestävän kehityksen verkkopalvelinratkaisuja, se myös noudattaa voimakkaasti vapaan, avoimen ja turvallisen verkon periaatteita. Heidän käytäntöihinsä kuuluu jättää käyttäjätiedot tallentamatta, tarjota turvallisia viestintäratkaisuja ja auttaa käyttäjiä tekemään omat tietokoneensa ja verkon käytön turvallisemmaksi. Tätä kirjaa varten he pitivät työpajan kansalaisjärjestössä <strong>Free Press Unlimited</strong> Hollannin Hilversumista. Free Press Unlimited ajaa lehdistönvapautta koko maailmassa, kouluttaa journalisteja ja auttaa heitä turvaamaan viestintänsä. Suuri osa tästä kirjasta perustuu työpajaan ja paikalla olleiden journalistien huolenaiheisiin. Lisätietoa löydät heidän verkkosivuiltaan.</p>
<p><a title="http://buero20.org/" href="https://greenhost.nl">https://greenhost.nl</a></p>
<p><a title="http://buero20.org/" href="http://www.freepressunlimited.org">http://www.freepressunlimited.org</a></p>
<p>Paljon kiitoksia tilat tarjonneelle <strong>Buro 2.0</strong> -työtilalle. Buro 2.0 on yhteistyötila avoimen lähdekoodin kehittäjille ja asiantuntijoille. He olivat äärimmäisen avuliaita, sillä tarjosivat meille Berliinin tilansa viideksi päiväksi ja saivat meidät tuntemaan olomme tervetulleeksi ja huolenpidon alaisiksi. Katso heidän verkkosivuaan.</p>
<p><a title="http://buero20.org/" href="http://buero20.org/">http://buero20.org/</a></p>
<p>Kirjapyrähdys kesti neljä päivää ja paikan päällä olleisiin osallistujiin kuului:</p>
<p>Adam Hyde (fasilitaattori), Jan Gerber, <span id="name" class="n fn"><span class="given-name">Dan</span> <span class="family-name">Hassan,</span></span> Erik Stein, Sacha van Geffen, Mart van Santen, Lonneke van der Velden, Emile den Tex ja Douwe Schmidt</p></div><ul Class="menu-goes-here"><li Class="booki-section">Johdanto</li><li><a href="/internet-tietoturvan-perusteet/index">Johdanto</a></li>
<li><a href="/internet-tietoturvan-perusteet/ch002_why-use-a-manual-on-internet-security">Miksi käyttää internet-tietoturvaopasta?</a></li>
<li><a href="/internet-tietoturvan-perusteet/ch003_understanding-basic-internet-security">Internet-tietoturvan perusteiden ymmärtäminen</a></li>
<li Class="booki-section">Yleinen turvallisuus</li><li><a href="/internet-tietoturvan-perusteet/ch005_secure-your-computer-general">Turvaa tietokoneesi (yleistä)</a></li>
<li><a href="/internet-tietoturvan-perusteet/ch006_internet-cafes">Internet-kahvilat</a></li>
<li><a href="/internet-tietoturvan-perusteet/ch007_software-on-usb-or-cd">Ohjelmat USB-tikulla tai CD:llä</a></li>
<li Class="booki-section">Salasanojen turvaaminen</li><li><a href="/internet-tietoturvan-perusteet/ch009_keeping-passwords-safe">Salasanojen turvaaminen</a></li>
<li><a href="/internet-tietoturvan-perusteet/ch010_installing-a-password-manager">Salasanojen hallintaohjelman asentaminen</a></li>
<li><a href="/internet-tietoturvan-perusteet/ch011_encrypting-passwords-with-a-password-manager">Salasanojen salaaminen salasanojen hallintaohjelman avulla</a></li>
<li Class="booki-section">Henkilökohtaisten tietojen turvaaminen</li><li><a href="/internet-tietoturvan-perusteet/ch013_introduction-to-securing-personal-data">Johdanto henkilökohtaisten tietojen turvaamiseen</a></li>
<li><a href="/internet-tietoturvan-perusteet/ch014_installing-truecrypt">TrueCryptin asentaminen</a></li>
<li><a href="/internet-tietoturvan-perusteet/ch015_using-truecrypt">TrueCryptin käyttö</a></li>
<li><a href="/internet-tietoturvan-perusteet/ch016_setting-up-a-hidden-volume">Kätketyn osion luominen</a></li>
<li Class="booki-section">Turvallinen selaaminen</li><li><a href="/internet-tietoturvan-perusteet/ch018_introduction-to-safe-browsing">Johdanto turvalliseen selaamiseen</a></li>
<li><a href="/internet-tietoturvan-perusteet/ch019_accessing-firefox-on-ubuntu">Firefoxin asennus Ubuntuun</a></li>
<li><a href="/internet-tietoturvan-perusteet/ch020_installing-firefox-on-windows">Firefoxin asentaminen Windowsiin</a></li>
<li><a href="/internet-tietoturvan-perusteet/ch021_protecting-your-internet-passwords">Internet-salasanojen suojaaminen</a></li>
<li><a href="/internet-tietoturvan-perusteet/ch022_extending-firefox">Firefoxin laajentaminen</a></li>
<li><a href="/internet-tietoturvan-perusteet/ch023_proxy-setting-and-foxyproxy">Välityspalvelimet ja FoxyProxy</a></li>
<li><a href="/internet-tietoturvan-perusteet/ch024_using-tor">Torin käyttö</a></li>
<li Class="booki-section">Sähköpostin tietoturvan perusteet</li><li><a href="/internet-tietoturvan-perusteet/ch026_introduction-to-e-mail-safety">Johdanto sähköpostin tietoturvaan</a></li>
<li><a href="/internet-tietoturvan-perusteet/ch027_start-using-thunderbird-mail">Thunderbird-sähköpostin käyttö</a></li>
<li><a href="/internet-tietoturvan-perusteet/ch028_setting-up-secure-connections">Salattujen yhteyksien luominen</a></li>
<li><a href="/internet-tietoturvan-perusteet/ch029_some-additional-security-settings">Lisää turvallisuusasetuksia</a></li>
<li Class="booki-section">Sähköpostien salaaminen</li><li><a href="/internet-tietoturvan-perusteet/ch031_introduction-to-mail-encryption-pgp">Johdanto sähköpostien salaamiseen (PGP)</a></li>
<li><a href="/internet-tietoturvan-perusteet/ch032_installing-pgp-on-windows">PGP:n asentaminen Windowsiin</a></li>
<li><a href="/internet-tietoturvan-perusteet/ch033_installing-pgp-on-ubuntu">PGP:n asentaminen Ubuntuun</a></li>
<li><a href="/internet-tietoturvan-perusteet/ch034_creating-your-pgp-keys">PGP-avainten luominen</a></li>
<li><a href="/internet-tietoturvan-perusteet/ch035_daily-pgp-usage">Päivittäinen PGP:n käyttö</a></li>
<li Class="booki-section">Taustatietoa</li><li><a href="/internet-tietoturvan-perusteet/ch037_how-the-net-works">Kuinka verkko toimii</a></li>
<li><a href="/internet-tietoturvan-perusteet/ch038_glossary">Sanasto</a></li>
<li Class="booki-section">Tekijät</li><li><a href="/internet-tietoturvan-perusteet/ch040_tekijat">Tekijät</a></li>
<li><a href="/internet-tietoturvan-perusteet/ch041_lisenssi">Lisenssi</a></li>
</ul>