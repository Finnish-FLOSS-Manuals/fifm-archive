<div id="main-content"><h1>Miksi käyttää internet-tietoturvaopasta?</h1>
<p>80-luvulla internet oli lapsenkengissään, sen tärkein käyttäjäryhmä olivat yliopistojen opiskelijat ja opettajat, mikä merkitsi luottamuksen ilmapiiriä. Tämä merkitsee sitä, että turvallisuus ei ollut ensimmäinen asia ihmisten mielissä, kun verkon peruskäyttötapoja ja toiminnallisuuksia kehitettiin ensimmäistä kertaa. </p>
<p>Nykyisin internet on kaikkialla sekä julkisessa että yksityisessä elämässä. Siitä on tullut välttämätön ammatillisen ja henkilökohtaisen - usein luottamuksellisen - viestinnän väylä. Tämä on vaatinut lisäämään verkkoon monia turvallisuuteen liittyviä parannuksia, jotka on lisätty jälkeenpäin verkon käytön lisäännyttyä. Monet näistä parannuksista eivät ole käytössä oletusarvoisesti, tai ne vaativat lisäkonfiguraatiota. </p>
<p>Lisäksi useimmilla ihmisillä ei ole tarpeellista tietoa tai taitoa turvatakseen verkon käyttönsä tarpeeksi hyvin, tai he kenties ajattelevat, että verkkoturvallisuus ei ole tärkeää. Lisäksi laitetoimittajat ja palveluntarjoajat ovat syypäitä siihen, että turvallisempia teknologioita ja menetelmiä ei tarjota oletusarvoisesti. Mutta ehkäpä olet huolestunut salasanojesi turvallisuudesta kun käytät langatonta verkkoa matkalla, tai tahdot lukita läppärisi turvallisesti, kun jätät sen hotelliin. Ehkä sinun tarvitsee salata sähköpostisi, koska sinulla on kontakteja maissa, joissa on korkeatasoinen internet-sensuuri. </p>
<p>Tämä opas yrittää täyttää kyseisen puutteen tarjoamalla tietyn määrän perustietoa ja kehittyneempiä tekniikoita niitä tarvitseville ihmisille, jotta voit varmistaa, että tietojasi ei helposti päädy muiden saataville. Itse asiassa internet-tietoturvallisuus ei ole kovinkaan vaikeaa. </p>
<h2>Mitä on turvallisuus?</h2>
<p>Täydellistä turvallisuutta ei ole olemassa, turvallisuus riippuu aina siitä, keitä vastustajasi voisivat olla. Turvallisuus liittyy täten siihen, että tutkit tilannetta ja arvioit mahdolliset riskit, joita sinä, tai ne joiden kanssa kommunikoita, voivat kohdata. Varmista, että varaat jonkin verran aikaa oikeiden työkalujen valintaan, asennat kaiken oikein, ja testaat toimivuuden. Vertaa sitä autolla ajamiseen: se vaatii jonkin verran harjoittelua, jonkin verran muiden käytöksen ennakointia, mutta pian hallitset tilanteen ja pääset turvallisesti sinne, minne tahdot päästä. </p>
<p>Tehdäksesi valintoja tarvitsemiesi työkalujen välillä on hyvä tehdä jako kahteen erilaiseen "uhkien" tyyppiin: suuntaamattomiin uhkiin ja suunnattuihin uhkiin.</p>
<p>Useimmat kohtaamamme uhat ovat automaattisia suuntaamattomia uhkia, näitä vastaan on onneksi helpoin suojautua. Valitettavasti joskus kohtaamme myös suunnattuja uhkia, joita varten tarvitsemme lisää turvallisuuskäytäntöjä. Käsittelemme pian näitä seikkoja ja viittaamme niihin lukuihin, joista saat tietoa eri tilanteista. </p>
<h2>Suuntaamattomat ja suunnatut uhat</h2>
<p><em>Suuntaamattomat uhat </em>ovat uhkia, joita ei ole suunnattu sinua vastaan henkilökohtaisesti, mutta jotka voivat silti vaikuttaa sinuun. Esimerkkejä ovat phishing-sähköpostit ja tietokonevirustartunnat. Nämä uhat ovat aina automaattisia ja ne etsivät uusia uhreja, joihin voi kuulua kuka tahansa. Jotkin juonet voivat muuttua suunnatuiksi uhiksi (jos esimerkiksi vastaat sähköpostiin, joka väittää sinun "voittaneen verkkolotossa"). Lisäksi suojaamattomat verkkosivut tai verkostot voivat olla vaarallisia, jos kirjoitat salasanasi tai luottokorttitietosi.</p>
<p>Näitä uhkia voidaan verrata kävelyyn ympäriinsä tuntemattomassa kaupungissa, eksymiseen väärälle alueelle ja ryöstetyksi joutumiseen. Tämä kirja yrittää olla kaupunkioppaasi, joka auttaa sinua olemaan olematta väärässä paikassa väärään aikaan. Suojataksesi itsesi tämän tyyppisiltä uhilta suosittelemme, että luet ainakin osat yleisestä tietoturvallisuudesta, turvallisesta sähköpostin käytöstä ja turvallisesta verkon selaamisesta. Lisäksi sinun kannattaa pitää huomiokykysi virkeänä, pitää silmäsi ja korvasi auki, ja olla menettämättä maalaisjärkeäsi. </p>
<p><em>Suunnatut uhat </em>ovat kaikkein vaarallisimpia. Pitkään tunnettu viisaus turvallisuusasiantuntijoiden keskuudessa on huomio siitä, että "ainoastaan amatöörit hyökkäävät koneita vastaan, ammattilaiset hyökkäävät ihmisiä vastaan." Suunnatut uhat on suunnattu sinua vastaan henkilökohtaisesti tai organisaatiotasi vastaan, niihin saattaa liittyä monia erilaisia tekniikoita. Hyökkääjät voivat käyttää yhdistelmää sosiaalista insinööritaitoa, kehittyneitä työkaluja, onnea ja kovaa työtä. Suunnatut hyökkäykset ovat paljon kalliimpia kuin suuntaamattomat hyökkäykset, sillä ne vaativat enemmän taitoa ja työtunteja.</p>
<p>Yksi lähde suunnatuille hyökkäyksille voivat olla tuntemasi ihmiset, esimerkiksi työkaverit, pomosi, vaimosi tai ystäväsi. He voivat tehdä niin uteliaisuudesta tai pahempia päämääriä varten. Pienet keinot voivat olla tarpeeksi estämään nämä hyökkäykset, esimerkiksi salasanan käyttö tietokoneessasi ja ruudun lukitseminen, kun jätät tietokoneesi vaille valvontaa.</p>
<p>Lisäksi varkaat, jotka voivat saada pääsyn pankkitilillesi, esimerkiksi phishing-hyökkäyksien avulla tai vakoilemalla suojaamattomia verkkoja, ovat yleisesti tunnettu vakava uhka internetin käyttäjille. </p>
<p>Lisäksi suuri suunnattujen uhkien lähde ovat sortoon perustuvat yhteiskunnat. Hallituksilla on joukko motivaatioita rajoittaa tai valvoa erilaisten ihmisten toimintaa verkossa. </p>
<h2>Kuka voisi tarvita tätä opasta?</h2>
<p>Tietenkin on olemassa monia syitä, miksi voisit tarvita opastusta internet-turvallisuuteen. Ketkä ovat mahdollisia käyttäjiä, joilla voi olla henkilökohtaisia tai ammatillisia syitä erikoisiin turvallisuustoimenpiteisiin? </p>
<p><em>Journalistit</em> voivat kohdata suunnattuja uhkia. Organisoitu rikollisuus, korruptio tai hallituksen väkivalta ovat vaarallisia aiheita käsiteltäväksi. Journalisti joutuu ehkä suojaamaan itseään tai lähteitään. </p>
<p><em>Blogaajat</em> voivat kohdata samanlaisia ongelmia. Tahdot ehkä kirjoittaa päivittäisestä elämästä, mutta aihepiiri on vaiennettu tai epäsuosittu etnisen ryhmän tai sukupuolen vuoksi. Tahdot ehkä olla anonyymi tai joudut olemaan anonyymi voidaksesi olla yhteydessä tukiryhmän kanssa.</p>
<p><em>Diplomaatit</em> ovat myös raskaan valvonnan alla, kuten tiedämme Wikileaks-tapauksesta. Tahdot ehkä kommunikoida turvallisella tavalla kollegojesi kansssa, koska sähköpostiesi sisällöllä voisi olla vahingollisia vaikutuksia.</p>
<p><em>Aktivistit</em> tahtovat ehkä kehittää hallitustaan tai pyrkivät korvaamaan sen uudella. Tahdot egkä paljastaa ympäristöongelmia, työvoiman väärinkäyttöä, petoksia tai korruptiota työpaikallasi. Hallituksesi ja työnantajasi eivät tule olemaan iloisia tästä, mutta ne voivat ehkä keskittyä enemmän valvomiseesi, jos ne olettavat, että kaduilla on pian protesteja.</p>
<p><em>Internet-käyttäjät</em>: Tahdot ehkä lisätä turvallisuuttasi, kun selaat verkkoa tai lähetät sähköpostia, jotta olet paremmin turvassa suuntaamattomalta hyökkäykseltä, tai olet ehkä vain kyllästynyt siihen, että yritykset tallentavat tietosi taloudellisia etujaan varten, tai kertovat sinulle kaikenlaisia asioita sinusta itsestäsi ja ystävistäsi.</p>
<h2>Kuinka voit käyttää tätä opasta?</h2>
<p>Jos ajattelet, että sinun täytyy turvata verkon käyttösi, autamme sinua mielellämme tällä oppaalla ja auttamalla joidenkin kohtaamiesi ongelmien voittamisessa. Luvut sisältävät yleisen johdannon, joka osoittaa perusasiat, jotka täytyy ottaa huomioon internet-turvallisuuden kannalta, sekä monimutkaisemmat operaatiot, jotka pitää tehdä. Jopa siinä tapauksessa, että nämä tekniikat tuntuvat vaativammilta, ne selitetään askel askeleelta ja kuvituksen kanssa, jolloin niiden toteuttaminen ei ehkä ole niin vaikeaa.</p>
<p>Lopulta sinä olet ainoa, joka voi määritellä ottamasi riskit ja mille uhille altistat itsesi ja ystäväsi. Jos tarvitset ihmisoikeuksien puolustajille suunnattua lisätietoa, on olemassa mainio tiedonlähde nimeltä "Security in-a-box", jonka on luonut Tactical Technology Collective ja Frontline. Se on saatavilla ilmaiseksi verkosta ja sen voi ladata osoitteesta <a href="https://security.ngoinabox.org/">https://security.ngoinabox.org</a>. Lisäksi, jos oleskelet maassa, joka estää aktiivisesti pääsyn osiin verkosta, voit pitää hyödyllisenä FLOSS Manualsin opasta sensuurin kiertämisestä osoitteessa  <a href="http://en.flossmanuals.net/bypassing-censorship">http://en.flossmanuals.net/bypassing-censorship</a>. Tiedä, että oppaat eivät yleisesti ottaen voi taata täydellistä turvaa, ja että ne eivät korvaa ammattimaista riskinarvointia ja organisaation laajuista turvallisuus- ja matkailupolitiikkaa.</p>
<p>Tämä opas on tarkoitettu myös käytettäväksi interaktiivisesti. Jotta se voisi toimia, sitä pitää pohtia ja päivittää. Ota yhteyttä jos unohdimme jotain, jos tahdot osallistua kirjoittamiseen, tai jos tahdot vain ottaa yhteyttä!</p></div><ul Class="menu-goes-here"><li Class="booki-section">Johdanto</li><li><a href="/internet-tietoturvan-perusteet/index">Johdanto</a></li>
<li><a href="/internet-tietoturvan-perusteet/ch002_why-use-a-manual-on-internet-security">Miksi käyttää internet-tietoturvaopasta?</a></li>
<li><a href="/internet-tietoturvan-perusteet/ch003_understanding-basic-internet-security">Internet-tietoturvan perusteiden ymmärtäminen</a></li>
<li Class="booki-section">Yleinen turvallisuus</li><li><a href="/internet-tietoturvan-perusteet/ch005_secure-your-computer-general">Turvaa tietokoneesi (yleistä)</a></li>
<li><a href="/internet-tietoturvan-perusteet/ch006_internet-cafes">Internet-kahvilat</a></li>
<li><a href="/internet-tietoturvan-perusteet/ch007_software-on-usb-or-cd">Ohjelmat USB-tikulla tai CD:llä</a></li>
<li Class="booki-section">Salasanojen turvaaminen</li><li><a href="/internet-tietoturvan-perusteet/ch009_keeping-passwords-safe">Salasanojen turvaaminen</a></li>
<li><a href="/internet-tietoturvan-perusteet/ch010_installing-a-password-manager">Salasanojen hallintaohjelman asentaminen</a></li>
<li><a href="/internet-tietoturvan-perusteet/ch011_encrypting-passwords-with-a-password-manager">Salasanojen salaaminen salasanojen hallintaohjelman avulla</a></li>
<li Class="booki-section">Henkilökohtaisten tietojen turvaaminen</li><li><a href="/internet-tietoturvan-perusteet/ch013_introduction-to-securing-personal-data">Johdanto henkilökohtaisten tietojen turvaamiseen</a></li>
<li><a href="/internet-tietoturvan-perusteet/ch014_installing-truecrypt">TrueCryptin asentaminen</a></li>
<li><a href="/internet-tietoturvan-perusteet/ch015_using-truecrypt">TrueCryptin käyttö</a></li>
<li><a href="/internet-tietoturvan-perusteet/ch016_setting-up-a-hidden-volume">Kätketyn osion luominen</a></li>
<li Class="booki-section">Turvallinen selaaminen</li><li><a href="/internet-tietoturvan-perusteet/ch018_introduction-to-safe-browsing">Johdanto turvalliseen selaamiseen</a></li>
<li><a href="/internet-tietoturvan-perusteet/ch019_accessing-firefox-on-ubuntu">Firefoxin asennus Ubuntuun</a></li>
<li><a href="/internet-tietoturvan-perusteet/ch020_installing-firefox-on-windows">Firefoxin asentaminen Windowsiin</a></li>
<li><a href="/internet-tietoturvan-perusteet/ch021_protecting-your-internet-passwords">Internet-salasanojen suojaaminen</a></li>
<li><a href="/internet-tietoturvan-perusteet/ch022_extending-firefox">Firefoxin laajentaminen</a></li>
<li><a href="/internet-tietoturvan-perusteet/ch023_proxy-setting-and-foxyproxy">Välityspalvelimet ja FoxyProxy</a></li>
<li><a href="/internet-tietoturvan-perusteet/ch024_using-tor">Torin käyttö</a></li>
<li Class="booki-section">Sähköpostin tietoturvan perusteet</li><li><a href="/internet-tietoturvan-perusteet/ch026_introduction-to-e-mail-safety">Johdanto sähköpostin tietoturvaan</a></li>
<li><a href="/internet-tietoturvan-perusteet/ch027_start-using-thunderbird-mail">Thunderbird-sähköpostin käyttö</a></li>
<li><a href="/internet-tietoturvan-perusteet/ch028_setting-up-secure-connections">Salattujen yhteyksien luominen</a></li>
<li><a href="/internet-tietoturvan-perusteet/ch029_some-additional-security-settings">Lisää turvallisuusasetuksia</a></li>
<li Class="booki-section">Sähköpostien salaaminen</li><li><a href="/internet-tietoturvan-perusteet/ch031_introduction-to-mail-encryption-pgp">Johdanto sähköpostien salaamiseen (PGP)</a></li>
<li><a href="/internet-tietoturvan-perusteet/ch032_installing-pgp-on-windows">PGP:n asentaminen Windowsiin</a></li>
<li><a href="/internet-tietoturvan-perusteet/ch033_installing-pgp-on-ubuntu">PGP:n asentaminen Ubuntuun</a></li>
<li><a href="/internet-tietoturvan-perusteet/ch034_creating-your-pgp-keys">PGP-avainten luominen</a></li>
<li><a href="/internet-tietoturvan-perusteet/ch035_daily-pgp-usage">Päivittäinen PGP:n käyttö</a></li>
<li Class="booki-section">Taustatietoa</li><li><a href="/internet-tietoturvan-perusteet/ch037_how-the-net-works">Kuinka verkko toimii</a></li>
<li><a href="/internet-tietoturvan-perusteet/ch038_glossary">Sanasto</a></li>
<li Class="booki-section">Tekijät</li><li><a href="/internet-tietoturvan-perusteet/ch040_tekijat">Tekijät</a></li>
<li><a href="/internet-tietoturvan-perusteet/ch041_lisenssi">Lisenssi</a></li>
</ul>