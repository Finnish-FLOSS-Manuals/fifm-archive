<div id="main-content"><h1>Lisenssin valitseminen</h1>
<div id="content">
<p>Tämä luku on opas ihmisille, jotka tahtovat jakaa oman teoksensa, ja tahtovat neuvoja vapaista lisensseistä ja lisenssien soveltuvuudesta omiin teoksiinsa.</p>
<p>Jos et tahdo lukea tätä ja tahdot vain tietää mitä lisenssiä Wikimedia Commons -yhteisö suosittelee, valitse yksi seuraavista:</p>
<ul><li><strong>{{self|GFDL|cc-by-sa-2.5,2.0,1.0}}</strong>: "Copyleft (Monta lisenssiä: GFDL, kaikki CC-BY-SA)"</li>
<li><strong>{{PD-self}}</strong>: "Kaikista oikeuksista luovutaan (Public domain tai GFDL, mikäli public domain -julkaisu ei ole voimassa)"</li>
</ul><p>On kuitenkin parasta, että luet loput tästä kappaleesta, jotta ymmärrät mihin suostut!</p>
<h2>Ideologia ja filosofia</h2>
<p><em><a title="Copyright" href="http://en.wikipedia.org/wiki/Copyright">Tekijänoikeus</a></em> on muoto <a title="intellectual_property" href="http://en.wikipedia.org/wiki/intellectual_property">immateriaalioikeuksia</a> koskevasta laista, joka antaa henkisen työn tekijälle oikeuden hallita työn käyttöä. Normaalissa muodossaan tämä hallinta merkitsee rajoituksia: tekijänoikeus estää muita käyttämästä toisten immateriaalisia teoksia.</p>
<p><em><a title="w:anti-copyright" href="http://en.wikipedia.org/wiki/anti-copyright">Tekijänoikeuksia vastustavat</a></em> ihmiset uskovat nykyisen tekijänoikeusjärjestelmän tai minkä tahansa tekijänoikeusjärjestelmän olevan sopimaton ja tahtovat rajoittaa sitä voimakkaasti tai poistaa sen kokonaan.</p>
<p>Jos olet tekijänoikeuksien vastustaja tahdot varmaankin julkaista teoksesi public domainissa.</p>
<p><em><a title="w:Copyleft" href="http://en.wikipedia.org/wiki/Copyleft">Copyleft</a></em> on idea käyttää copyright-järjestelmää poistamaan tekijänoikeuden yleiset rajoitukset. Copyleftiä kannattavat ihmiset voivat olla tai olla olematta tekijänoikeuksien vastustajia.</p>
<p>Jos uskot copyleftiin, tahdot luultavasti käyttää jotain tämän luvun lopussa esitellyistä vapaista lisensseistä.</p>
<p><em>Avoimen lähdekoodin</em> malli tietokoneohjelmille on hyvin tunnettu, se on toiminut hyvin monissa erilaisissa sovelluksissa, kokonaisista käyttöjärjestelmistä (Linux) aina Wikipedian ja sen sisarprojektien käyttämään ohjelmistoon asti. Avoimen lähdekoodin tärkeimmät ominaisuudet ovat:</p>
<ul><li>mahdollisuus tarkastella ja muokata lähdekoodia</li>
<li>vaatimus ohjelmien muunnettujen versioiden julkaisemisesta saman lisenssin alaisuudessa</li>
</ul><h3>Tärkeimmät toimijat</h3>
<p><strong><a title="w:Lawrence_Lessig" href="http://en.wikipedia.org/wiki/Lawrence_Lessig">Lawrence Lessig</a></strong> on yhdysvaltalainen asianajaja, joka kirjoitti vuonna 2004 kirjan nimeltä "<a title="w:Free_Culture_(book)" href="http://en.wikipedia.org/wiki/Free_Culture_(book)">Free Culture</a>" ja perusti <strong><a title="w:Creative_Commons" href="http://en.wikipedia.org/wiki/Creative_Commons">Creative Commons</a> </strong>-organisaation, joka on popularisoinut joitain copyleft-lisenssejä, joita käytetään tänään yleisesti internetissä.</p>
<p><strong><a title="w:Richard_Stallman" href="http://en.wikipedia.org/wiki/Richard_Stallman">Richard Stallman</a></strong> on amerikkalainen ohjelmistokehittäjä, joka perusti <strong><a title="w:Free_Software_Foundation" href="http://en.wikipedia.org/wiki/Free_Software_Foundation">Free Software Foundation</a></strong> -järjestön ja kirjoitti <a title="GPL" href="http://commons.wikimedia.org/wiki/GPL">GPL</a> -lisenssin (GNU General Public License), yleisimmin käytetyn avoimen lähdekoodin lisenssin tietokoneohjelmille. Free Software Foundation suunnitteli GNU Free Documentation License -lisenssin, joka on alunperin tarkoitettu tekemään ohjelmien dokumentaatiolle (aputiedostot jne.) sama kuin GPL tekee ohjelmille itselleen.</p>
<p><strong><a class="external text" title="http://freedomdefined.org/Definition" rel="nofollow">Free Cultural Works</a></strong> - määrittely esittää neljä perusvaatimusta, jotta lisenssi on "vapaan kulttuurin lisenssi":</p>
<ol><li>Vapautta käyttää teosta ja nauttia sen käyttämisen hyödyistä</li>
<li>Vapautta tutkia teosta ja soveltaa siitä hankittua tietoa</li>
<li>Vapautta tehdä ja levittää kopioita, osaksi tai kokonaisuudessaan, sen sisällöstä ja ilmaisusta</li>
<li>Vapautta tehdä muutoksia ja parannuksia, ja levittää johdettuja teoksia</li>
</ol><p><strong><a title="w:Wikimedia_Foundation" href="http://en.wikipedia.org/wiki/Wikimedia_Foundation">Wikimedia Foundation</a></strong> (joka ylläpitää Wikimedia Commonsia, sekä vielä tunnetumpaa <a title="w:" href="http://en.wikipedia.org/wiki/">Wikipediaa</a>) on nykyisin yksi tärkeimmistä copyleft-lisenssien kannattajista (ja näin levittää niitä epäsuorasti). Heidän <a title="foundation:Resolution:Licensing_policy" href="http://wikimediafoundation.org/wiki/Resolution:Licensing_policy">lisenssipolitiikkansa</a> vaatii kaikkia heidän hallinnoimiaan projekteja käyttämään "vapaan kulttuurin lisänssejä", kuten on määritelty Free Cultural Works -määritelmässä. Useimmat projektit käyttävät nykyisin GFDL-lisenssiä, kuitenkin <a title="n:" href="http://en.wikinews.org/wiki/">Wikinews</a> käyttää CC-BY -lisenssiä.</p>
<p><strong><a title="w:Flickr" href="http://en.wikipedia.org/wiki/Flickr">Flickr</a></strong>, suosittu valokuvien jakamiseen käytetty verkkosivusto, antaa käyttäjien valita helposti Creative Commons -lisenssit valokuvilleen. Flickrin suosio on lisännyt Creative Commons -lisenssien tuntemusta käyttäjien keskuudessa. Flickrin <a class="external text" title="http://flickr.com/services/api/" href="http://flickr.com/services/api/" rel="nofollow">API</a> auttaa myös käyttämään uudelleen näitä vapaasti lisensoituja kuvia.</p>
<h2>Public domain -vapautus</h2>
<p>Kun vapautat teoksen <a title="w:public_domain" href="http://en.wikipedia.org/wiki/public_domain">public domainiin</a> (tai yrität muuten vapauttaa kaikki oikeudet työhön), luovut kaikesta hallinnasta työhön. Tämä merkitsee, että vaikka public domain -työ on tavallaan "kaikkein vapain", sitä voi käyttää kaikilla mahdollisilla tavoilla, <a class="mw-redirect" title="COM:DW" href="http://commons.wikimedia.org/wiki/COM:DW">johdannaistöistä</a> voi kuitenkin "tulla epävapaita", sillä johdannaistyön tekijä voi päättää käyttää perinteistä rajoittavaa lisensointia.</p>
<p>Varmistaaksesi, että työ "pysyy vapaana", on tarpeen käyttää lisenssiä, jossa on ShareAlike -tyyppinen ehto.</p>
<h2>Yleisiä lisenssin ehtoja</h2>
<p>Vertaile näitä perusvapauksia sivulla <a class="external free" title="http://freedomdefined.org/Definition#Defining_Free_Culture_Licenses" href="http://freedomdefined.org/Definition#Defining_Free_Culture_Licenses" rel="nofollow">http://freedomdefined.org/Definition#Defining_Free_Culture_Licenses</a> :</p>
<table><tbody><tr><th>Nimi</th><th>Selitys</th><th>Sallittu Wikimedia Commonsissa?</th></tr><tr><td>Permission</td>
<td>Uudelleen käyttäjien täytyy kysyä tekijänoikeuden omistajan lupaa teoksen käyttämiseen.</td>
<td> Ei</td>
</tr><tr><td>Notification</td>
<td>Uudelleen käyttäjien täytyy huomauttaa tekijänoikeuden omistajalle teoksen käytöstä.</td>
<td> Ei</td>
</tr><tr><td>FullText</td>
<td>Uudelleen käyttäjien täytyy näyttää lisenssin koko teksti aina teosta käytettäessä.</td>
<td> Kyllä</td>
</tr><tr><td>Attribution (BY)</td>
<td>Uudelleen käyttäjien täytyy nimetä teoksen tekijänoikeuksien haltija työtä käytettäessä.</td>
<td> Kyllä</td>
</tr><tr><td>ShareAlike (SA)</td>
<td>Uudelleen käyttäjien, jotka tekevät teoksesta <a class="mw-redirect" title="COM:DR" href="http://commons.wikimedia.org/wiki/COM:DR">johdannaisteoksia</a> täytyy julkaista johdannaisteokset samalla lisenssillä kuin alkuperäinen teos, jos he tahtovat jaella johdannaisteoksiaan.</td>
<td> Kyllä</td>
</tr><tr><td>NonCommercial (NC)</td>
<td>Teosta voidaan käyttää vain epäkaupallisiin tarkoituksiin.</td>
<td> Ei</td>
</tr><tr><td>NoDerivatives (ND)</td>
<td>Uudelleen käyttäjät eivät saa jaella <a class="mw-redirect" title="COM:DR" href="http://commons.wikimedia.org/wiki/COM:DR">teoksen johdannaisteoksia</a>. Periaatteessa työtä ei saa muokata.</td>
<td> Ei</td>
</tr></tbody></table><h2>Yleisiä vapaita lisenssejä</h2>
<table><tbody><tr><th>Lyhenne</th><th>Nimi</th><th>Ehdot</th></tr><tr><td><a title="Template:GFDL" href="http://commons.wikimedia.org/wiki/Template:GFDL">GFDL</a></td>
<td><a class="external text" title="http://www.gnu.org/copyleft/fdl.html" href="http://www.gnu.org/copyleft/fdl.html" rel="nofollow">GNU Free Documentation License</a> v 1.1, 1.2</td>
<td>Attribution, ShareAlike, FullText</td>
</tr><tr><td><a title="Template:Cc-by-2.5" href="http://commons.wikimedia.org/wiki/Template:Cc-by-2.5">CC-BY</a></td>
<td><a class="external text" title="http://creativecommons.org/licenses/by/2.5/" href="http://creativecommons.org/licenses/by/2.5/" rel="nofollow">Creative Commons Attribution</a> v1.0, 2.0, 2.5</td>
<td>Attribution</td>
</tr><tr><td><a title="Template:Cc-by-sa-2.5" href="http://commons.wikimedia.org/wiki/Template:Cc-by-sa-2.5">CC-BY-SA</a></td>
<td><a class="external text" title="http://creativecommons.org/licenses/by-sa/2.5/" href="http://creativecommons.org/licenses/by-sa/2.5/" rel="nofollow">Creative Commons Attribution ShareAlike</a> v1.0, 2.0, 2.5</td>
<td>Attribution, ShareAlike</td>
</tr><tr><td><a title="Template:FAL" href="http://commons.wikimedia.org/wiki/Template:FAL">FAL</a></td>
<td><a class="external text" title="http://artlibre.org/licence/lal/en/" href="http://artlibre.org/licence/lal/en/" rel="nofollow">Free Art License</a> v1.2</td>
<td>Attribution, ShareAlike, FullText</td>
</tr></tbody></table><h3>Lisenssien vanhoista versioista</h3>
<p>Yleensä on suositeltavaa käyttää lisenssin uusinta versiota.</p>
<h2>Uudelleen käyttäjien elämän helpottaminen</h2>
<p>On kaksi tilannetta, joissa teosta voidaan käyttää uudelleen. Ensimmäinen on enemmän tai vähemmän "henkilökohtainen käyttö". Näille käyttäjille lisenssi FullText -vaatimuksella on jossain määrin epäystävällinen. Toinen on käyttäjä, joka kirjoittaa wikin kaltaiselle yhteistyösivustolle. Tässä tapauksessa koko sivusto on luultavasti valinnut jo lisenssin ja kaiken sivustolle laitetun sisällön tulee sopia tähän lisenssiin. Näille käyttäjille lisenssien yhteensopivuuden puute vaatii materiaalin samalla lisenssillä kuin sivustolla käytetään.</p>
<p>Tämän vuoksi Wikimedia Commons suosittelee kaksoislisensointia GFDL:n ja CC-BY-SA -lisenssin (kaikkien versioiden) mukaan. Molemmissa lisensseissä on ShareAlike -rajoitus, joka vahvistaa, että kaiken täytyy pysyä vapaana riippumatta käyttötavasta tai muutoksista. Kaikkien CC-BY-SA -lisenssin versioiden käyttö maksimoi uudelleenkäyttömahdollisuudet sivustoille, jotka voivat olla "jumissa" CC-BY-SA-lisenssin aikaisemman version kanssa. GFDL-lisenssin käyttö merkitsee, että Wikimedia-projektien valtaosa voi käyttää teosta miettimättä asiaa sen enempää.</p>
<h2>Lisätietoa</h2>
<ul><li><a title="http://www.fsf.org/" href="http://www.fsf.org/">Free Software Foundation</a></li>
<li><a title="http://creativecommons.org/" href="http://creativecommons.org/">Creative Commons</a></li>
<li><a title="http://freedomdefined.org/Definition" href="http://freedomdefined.org/Definition">Definition of Free Cultural Works</a></li>
<li><a title="http://fairuse.stanford.edu/Copyright_and_Fair_Use_Overview/chapter0/index.html" href="http://fairuse.stanford.edu/Copyright_and_Fair_Use_Overview/chapter0/index.html">Stanford University Library copyright FAQ</a></li>
</ul></div></div><ul Class="menu-goes-here"><li Class="booki-section">Johdanto</li><li><a href="/wikimedia-commons/index">Johdanto</a></li>
<li Class="booki-section">Aloittaminen</li><li><a href="/wikimedia-commons/ch003_mediawiki-ohjelmasta">MediaWiki-ohjelmasta</a></li>
<li><a href="/wikimedia-commons/ch004_kirjaudu-sisaanluo-tunnus">Kirjaudu sisään/luo tunnus</a></li>
<li><a href="/wikimedia-commons/ch005_tiedoston-lataaminen">Tiedoston lataaminen</a></li>
<li><a href="/wikimedia-commons/ch006_lisenssin-valitseminen">Lisenssin valitseminen</a></li>
<li><a href="/wikimedia-commons/ch007_kuvan-lisaaminen-sivulle">Kuvan lisääminen sivulle</a></li>
<li Class="booki-section">Tiedostomuodot</li><li><a href="/wikimedia-commons/ch009_svg">SVG</a></li>
<li Class="booki-section">Tekijät</li><li><a href="/wikimedia-commons/ch011_tekijat">Tekijät</a></li>
</ul>