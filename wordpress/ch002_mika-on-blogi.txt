<div id="main-content"><h1>Mikä on blogi?</h1>
<div id="content">
<p>Blogi on lyhennetty versio englannin termistä "web log", verkon lokikirja tai verkkopäiväkirja. Tällä tarkoitetaan verkossa pidettyä päiväkirjaa. Ensimmäiset blogit olivat kuin päiväkirjoja, ihmisten henkilökohtaisia kertomuksia elämästään. Viime aikoina blogeja on kuitenkin käytetty erilaisilla tavoilla. Blogeja käyttävät itsenäiset journalistit, niitä käyttävät sisäisistä toiminnostaan raportoivat yhtiöt, verkkoyhtiöt käyttävät niitä kertoakseen asiakkailleen mitä tekevät, niitä käytetään myös verkkolehden tapaan. Blogeille on monia muitakin käyttötarkoituksia.</p>
<p>Blogien taustalla olevaa ohjelmaa kutsutaan vähemmän yllättävästi "blogiohjelmaksi". Yleensä nämä ohjelmat toimivat palvelimella, jolloin kirjoittajat ja lukijat pääsevät blogiin selaimen avulla mistä tahansa verkottuneesta maailmasta. Tämä merkitsee, että ilman verkkoyhteyttä blogaamiseen ei voi osallistua.</p>
<p>On monia erilaisia blogiohjelmia. Jokaisella näistä ohjelmista on oma lähestymistapansa ja oma käyttäjäyhteisönsä. Sopivan blogiohjelman löytämiseksi kannattaa ajatella kahta perusasiaa:</p>
<ol><li>Käytettävissä olevan blogin etsiminen - pääsetkö käsiksi blogiin, jota voit käyttää?</li>
<li>Toiminnallisuus - toimiiko ohjelma tavalla, jolla tahdot sen toimivan, ja onko siinä toiminnot, joista pidät?</li>
</ol><h2>Käytettäväksi sopivan blogin löytäminen</h2>
<p>Ei ole tarpeen asentaa blogiohjelmaa, ellei sinulla ole tiettyä syytä tehdä näin. Monet sivustot mahdollistavat blogin perustamisen ilmaiseksi. Nämä sivustot tukevat monia käyttäjiä ja ne antavat sinun luoda oman blogisi tai "käyttäjätilisi" ilmaiseksi. Tällaisia ovat esimerkiksi:</p>
<p><em>WordPress.com </em> <br><a href="http://wordpress.com/signup/" target="_blank">http://wordpress.com/signup/</a></p>
</div></div><ul Class="menu-goes-here"><li Class="booki-section">Perusteet</li><li><a href="/wordpress/index">Johdanto</a></li>
<li><a href="/wordpress/ch002_mika-on-blogi">Mikä on blogi?</a></li>
<li Class="booki-section">Asennus</li><li><a href="/wordpress/ch004_wordpressin-asentaminen">WordPressin asentaminen</a></li>
<li><a href="/wordpress/ch005_wordpresscom">Wordpress.com</a></li>
<li Class="booki-section">Peruskäyttö</li><li><a href="/wordpress/ch007_kirjautuminen-wordpressiin">Kirjautuminen Wordpressiin</a></li>
<li><a href="/wordpress/ch008_lisaa-artikkeli">Lisää artikkeli</a></li>
<li><a href="/wordpress/ch009_kuvien-lisaaminen">Kuvien lisääminen</a></li>
<li><a href="/wordpress/ch010_linkkien-lisaaminen">Linkkien lisääminen</a></li>
<li Class="booki-section">Video</li><li><a href="/wordpress/ch012_liita-sulautettu-video">Liitä sulautettu video (Youtube)</a></li>
<li><a href="/wordpress/ch013_liita-video">Liitä video</a></li>
<li Class="booki-section">Äänipodcast</li><li><a href="/wordpress/ch015_luo-striimaava-aanisoitin">Luo striimaava äänisoitin</a></li>
<li><a href="/wordpress/ch016_ilmainen-audiopodcast">Ilmainen audiopodcast</a></li>
<li Class="booki-section">Suunnittelu</li><li><a href="/wordpress/ch018_vimpaimet">Vimpaimet</a></li>
<li><a href="/wordpress/ch019_ulkoasu">Ulkoasu</a></li>
<li Class="booki-section">Liitteet</li><li><a href="/wordpress/ch021_tekijat">Tekijät</a></li>
</ul>