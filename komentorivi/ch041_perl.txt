<div id="main-content"><h1>Perl</h1>
<p>Perl on ohjelmointikieli, jolla voidaan tehdä tehtäviä, jotka olisivat vaikeita tai hankalia komentorivillä. Perl on oletusarvoisesti mukana useimmissa GNU/Linux -jakeluversioissa. Usein Perliä käytetään kirjoittamalla tekstieditorissa tiedosto ja antamalla se sitten ohjelman <code>perl</code> suoritettavaksi.</p>
<p>Perl -skriptien nimi voi olla mitä tahansa, mutta yleensä ne loppuvat päätteeseen ".pl". Voit käyttää mitä tahansa tekstieditoria luodaksesi tämän tiedoston - Emacs, Vim, Gedit, tai mikä tahansa suosikkisi onkin. Skripti voisi näyttää tältä: </p>
<div>
<pre>my $a = 1 + 2;
print $a,"\n";</pre>
</div>
<p>Tässä esimerkissä luomme muuttujan (käyttäen komentoa <em>my</em>) jota kutsutaan nimellä <em>$a</em> (dollarimerkki on Perlin tapa ilmaista muuttuja), joka tallentaa laskutoimituksen "1 + 2" tuloksen. Se käyttää funktiota <em>print</em> tulostamaan tuloksen, jonka pitäisi olla 3. Pilkku yhdistää kaksi tai useampia merkkijonoja. Tässä tapauksessa uusi rivi liitetään tulostetun merkkijonon loppuun. Kaikki Perl-lauseet loppuvat puolipilkkuun, vaikka ne olisivatkin eri riveillä. Jos me tallennamme tämän tiedoston nimellä <em>eka.pl</em>, voimme ajaa sen komentoriviltä. </p>
<div>
<pre>$<strong> perl eka.pl</strong>
3</pre>
</div>
<p>Ohjelma tulosti "3", aivan kuin odotimme. Tietenkin voimme käyttää Perliä tekemään hyödyllisempiä asioita. Voimme esimerkiksi katsoa nykyisen hakemiston kaikkia tiedostoja.</p>
<div>
<pre>my $filename;
opendir DH, "." or die "Ei voi avata hakemistoa!";
while( $filename = readdir(DH) ){
  print $filename,"\n";
}
</pre>
</div>
<div>
<pre>$<strong> perl eka.pl</strong>
perl-skripti.perl
muu-skripti.perl
dokumentti.odt
kuva.png</pre>
</div>
<p>Tässä käytämme funktiota <em>opendir</em> avaamaan hakemiston lukemista varten. "DH" on hakemistokahvasi, jolla voimme viitata avoinna olevaan hakemistoon lukemista varten. Hakemistokahvaa ei julisteta kuin muuttujaa, se luodaan vain funktiota <em>opendir</em> luotaessa. Siirrämme hakemistonimen tai merkkijonon (lainausmerkkien sisällä); yksi piste viittaa nykyiseen hakemistoon. Komennot <em>or</em> tai <em>die</em> käskevät Perlin lopettaa toiminta, mikäli hakemistoa ei voida avata. Lopussa oleva merkkijono kertoo Perlille mitä sen täytyy tulostaa virheviestinä.</p>
<p>Silmukan <em>while</em> sisällä, funktio <em>readdir</em> ottaa hakemistokahvamme ja palauttaa seuraavan tiedostonimen hakemistossa, tallentaen sen oletusmuuttujaan "$_".</p>
<p>Tehdäänpä jotain näillä tiedostoilla - tässä on tapa löytää kaikki hakemiston ".pl" -tiedostot.</p>
<pre>opendir DH, "." or die "Ei voi avata hakemistoa!";
while( $_ = readdir(DH) ){
  print $_,"\n" if /.pl$/;
}
</pre>
<p>Yllä käytämme Perlin lyhyttä ilmaisua pakataksemme tulostuksen ja evaluaation yhdelle riville, sillä sekä <em>print</em> että <em>if</em> ottavat oletusmuuttujan "$_" parametrikseen, mikäli sellaista ei ole määritelty. Parametri "/.pl$/" sanoo: sovita mikä tahansa sana, jonka loppupääte on ".pl". Alla on yksinkertaisempi mutta monisanaisempi tapa valita kaikki tiedostot, joissa on merkkijono ".txt".</p>
<pre>my $filename;
opendir DH, "." or die "Ei voi avata hakemistoa!";
while( $filename = readdir(DH) ){
  if ($filename =~ /.txt$/){
    print $filename,"\n";
  }
}
</pre>
<p>Perl käyttää aaltosulkuja ({ }) ryhmittämään ilmaisuja haarautumiin ja silmukoihin, kuten <em>if</em> ja <em>while</em>. Operaattori "=~" kertoo komennoille <em>if</em>, kun ".txt" ilmaantuu muuttujan tai merkkijonon loppuun. </p>
<p>Voimme käyttää Perlissä myös komentorivin koodia käyttämällä funktiota <em>system</em>. Jos tahdomme esimerkiksi poistaa kaikki ".txt" -tiedostot, voimme käyttää seuraavaa: </p>
<div>
<pre>my $dir = "./";
system("rm $dir*.txt");</pre>
</div>
<p>Yllä komento <em>system</em> siirtää parametrinsa komentoriville, joka suorittaa sen täsmälleen sellaisena kuin se olisi, jos kirjoittaisimme sen. Jos nyt katsomme mitä tahansa tiedostoja, jotka loppuvat ".txt", emme löydä yhtään.</p>
<div>
<pre>system("ls *.txt");</pre>
</div>
<h2>Lisää tietoa Perlistä</h2>
<p>Perlin verkkosivu osoitteessa <a href="http://www.perl.org/">http://www.perl.org</a> sisältää vakuuttavan määrän tietoa ja dokumentaatiota Perl-kielestä.</p></div><ul Class="menu-goes-here"><li Class="booki-section">Johdanto</li><li><a href="/komentorivi/index">Ota komento</a></li>
<li Class="booki-section">Perusteet</li><li><a href="/komentorivi/ch003_kayton-aloittaminen">Käytön aloittaminen</a></li>
<li><a href="/komentorivi/ch004_syntaksi">Syntaksi</a></li>
<li><a href="/komentorivi/ch005_ympariinsa-siirtyminen">Ympäriinsä siirtyminen</a></li>
<li><a href="/komentorivi/ch006_tiedostorakenne">Tiedostorakenne</a></li>
<li Class="booki-section">Komennot</li><li><a href="/komentorivi/ch008_peruskomennot">Peruskomennot</a></li>
<li><a href="/komentorivi/ch009_jarjestelmanvalvoja">Järjestelmänvalvoja</a></li>
<li><a href="/komentorivi/ch010_useammat-tiedostot">Useammat tiedostot</a></li>
<li><a href="/komentorivi/ch011_kirjoita-vahemman">Kirjoita vähemmän</a></li>
<li Class="booki-section">Keskivaikeita komentoja</li><li><a href="/komentorivi/ch013_putkitus">Putkitus</a></li>
<li><a href="/komentorivi/ch014_komentohistoria">Komentohistoria</a></li>
<li><a href="/komentorivi/ch015_standarditiedostot">Standarditiedostot</a></li>
<li Class="booki-section">Kehittyneempiä komentoja</li><li><a href="/komentorivi/ch017_kayttooikeudet">Käyttöoikeudet</a></li>
<li><a href="/komentorivi/ch018_interaktiivinen-muokkaus">Interaktiivinen muokkaus</a></li>
<li><a href="/komentorivi/ch019_poistumisen-tarkastaminen">Poistumisen tarkastaminen</a></li>
<li><a href="/komentorivi/ch020_alikomennot">Alikomennot</a></li>
<li><a href="/komentorivi/ch021_hakemistot">Hakemistot</a></li>
<li><a href="/komentorivi/ch022_kustomisointi">Kustomisointi</a></li>
<li><a href="/komentorivi/ch023_parametrien-korvaaminen">Parametrien korvaaminen</a></li>
<li><a href="/komentorivi/ch024_gnuscreen">GNUScreen</a></li>
<li><a href="/komentorivi/ch025_ssh">SSH</a></li>
<li><a href="/komentorivi/ch026_ohjelmien-asentaminen">Ohjelmien asentaminen</a></li>
<li Class="booki-section">Tekstieditorit</li><li><a href="/komentorivi/ch028_tekstieditorit">Tekstieditorit</a></li>
<li><a href="/komentorivi/ch029_nano">Nano</a></li>
<li><a href="/komentorivi/ch030_vi-ja-vim">Vi ja Vim</a></li>
<li><a href="/komentorivi/ch031_emacs">Emacs</a></li>
<li><a href="/komentorivi/ch032_kedit">Kedit</a></li>
<li><a href="/komentorivi/ch033_gedit">Gedit</a></li>
<li Class="booki-section">Skriptaus</li><li><a href="/komentorivi/ch035_skriptaus">Skriptaus</a></li>
<li><a href="/komentorivi/ch036_skriptien-huoltaminen">Skriptien huoltaminen</a></li>
<li><a href="/komentorivi/ch037_muut-kielet">Muut kielet</a></li>
<li><a href="/komentorivi/ch038_sed">Sed</a></li>
<li><a href="/komentorivi/ch039_awk">AWK</a></li>
<li><a href="/komentorivi/ch040_saannolliset-lausekkeet">Säännölliset lausekkeet</a></li>
<li><a href="/komentorivi/ch041_perl">Perl</a></li>
<li><a href="/komentorivi/ch042_ruby">Ruby</a></li>
<li><a href="/komentorivi/ch043_python">Python</a></li>
<li Class="booki-section">Komennot nopeasti</li><li><a href="/komentorivi/ch045_komentojen-pikaopas">Komentojen pikaopas</a></li>
<li Class="booki-section">Liitteet</li><li><a href="/komentorivi/ch047_tasta-kayttooppaasta">Tästä käyttöoppaasta</a></li>
<li><a href="/komentorivi/ch048_tekijat">Tekijät</a></li>
</ul>