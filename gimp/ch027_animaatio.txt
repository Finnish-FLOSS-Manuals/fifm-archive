<div id="main-content">
<h1><font size="4">Animaatioita GIMP-ohjelmalla</font>
</h1>
<p>Animaatio on tietokoneen ruudulla liikkuva kuvanpätkä. Animaatioihin liittyy yleensä melko kielteisiä mielikuvia lähinnä sen takia että internetin hulluina vuosina monet kuvittelivat, että ”dynaaminen HTML”, bannerit ja välkkyvät ja pomppivat animaatiot jotenkin houkuttelisivat ihmisiä sivuille. Päinvastoin, jokainen Internetin vanha konkari saa näppylöitä jos joutuu nettisivuilla sulkemaan pakolla aukeavia lisäikkunoita tai kestämään ärsyttävien ja turhien bannereiden efektimyrskyjä, eikä kovin moni kaupallinen taho enää kehtaa maineensa vuoksi moisia nettisivuja tehdäkään. Silti animaatioita voidaan käyttää myös hillitysti ja järkevästi. Lisäksi nämä alkeelliset animaatiot, joita teemme GIMP:illä ovat opiskelumielessä hyviä. Ehkä joku niiden avulla oppii myöhemmin helpommin myös vakavasti otettavien 3D-animaatioiden salat. Ja joka tapauksessa opimme niitä tehdessämme uusia asioita tietokoneesta.
</p>
<p><strong>Tarvitset GAP-paketin</strong>
</p>
<p>Ennen kuin voimme aloittaa animaatioiden tekemisen, tarvitsemme siihen ”Gimp Animation Package”-nimisen asennuspaketin. Jos sitä ei ole vielä omassa koneessasi, voit noutaa sen osoitteesta
</p>
<p><a href="http://gimp-win.sourceforge.net/stable.html">http://gimp-win.sourceforge.net/stable.html</a>
</p>
<p>Voit huoletta asentaa GAP-paketin koska tahansa GIMP:in asentamisen jälkeen. Koulun koneisiin GAP on jo valmiiksi asennettu.
</p>
<p><span>Yleistä animaatioista</span>
</p>
<p>Ennen kuin alamme suin päin kokeilemaan eri animaation tekomahdollisuuksia, pohditaan hiukan ensin animaation teoreettista puolta: miten animaatio tehdään teoriassa? Kuten elokuvissakin, se tehdään siten että ruudulla näytetään kuva kerrallaan niin tiheästi, että silmä ei erota niitä toisistaan, ja tämä saa aikaan liikkuvan kuvan illuusion- siis silloin kun animaation on tarkoitus esittää liikkuvaa kuvaa. Aina ei ole näin, vaan esimerkiksi mainosbannerit näyttävät yhden tekstin tietyn aikaa ja sitten vaihtavat toiseen tekstiin. Animaatioita pystyy tekemään GIMP:issä vain .gif-formaatissa. gif-kuvat voivat olla myös tavallisia kuvia, mutta ne voivat olla myös animaatioita. Otetaan esimerkki alkeellisesta script-fu:lla aikaansaadusta animaatiosta:
</p>
<p>Ensiksi tee uusi kuva (”Tiedosto”=&gt;”Uusi”), laita koko vaikka 100*100 pikseliksi (liian iso animaatio hidastaa konetta) ja piirrä/kirjoita siihen joku yksinkertainen teksti tai kuvio.
</p>
<p><img title="gimp_html_m2beb25d7" alt="gimp_html_m2beb25d7" src="_booki/gimp/static/GIMP-animaatio-gimp_html_m2beb25d7-fi.jpg" name="grafiikka1" height="213" width="546"><br> Kuva 1. Uusi kuvio
</p>
<p>Sen jälkeen valitse kuvaikkunan yläpuolelta ”Script-fu”=&gt;”Animaatiot”=&gt;”Aallot”
</p>
<p><img src="_booki/gimp/static/GIMP-animaatio-gimp_html_m26946dc5-fi.jpg" name="grafiikka2"><br> Kuva 2. Tästä käyttöliittymästä voit valita voimakkuuden ja aallonpituuden parametrejä ja napsauta sitten painiketta ”OK”.
</p>
<p><font size="3">Tämän jälkeen ilmestyy uusi kuva ”aaltoilevana”. Se ei vielä näy animaationa, vaan ennen sitä se täytyy tallentaa .gif-muodossa: ”Tiedosto”=&gt;”Tallenna nimellä”</font>
</p>
<p><img src="_booki/gimp/static/GIMP-animaatio-gimp_html_m626661d7-fi.jpg" name="grafiikka3"><br> Kuva 3. Tallenna kuva .gif-päätteellä. Muista, mihin kansioot tallennat tuotoksesi (voit vaihtaa kansiota napsautamalla ”Selaa muita kansioita”-toimintoa).
</p>
<p><font size="3">Napsauta ”Tallenna” ja </font>
</p>
<p><img src="_booki/gimp/static/GIMP-animaatio-gimp_html_m4b9f36a3-fi.jpg" name="grafiikka4"><br> Kuva 4. Valitse ”tallenna animaationa” , Muuten kuva ei näy animaationa. Napsauta ”Vie”
</p>
<p><img src="_booki/gimp/static/GIMP-animaatio-gimp_html_7ec8f871-fi.jpg" name="grafiikka5"><br> Kuva 5. Vielä joitakin asetuksia, joita ei tarvitse kummemmin muuttaa (jos kuitenkin kiinnostaa, voit "GIF-kommenttina" ikään kuin allekirjoittaa omat tuotoksesi vaikka omalla nimelläsi). Paina ”OK”.
</p>
<p><font size="3">Sitten valmis kuva on tallennettu .gif-tiedostona sinne, jonne olet sen laittanut. Kaiva se esiin ja katsele vaikka selaimella: </font>
</p>
<p><img src="_booki/gimp/static/GIMP-animaatio-animaatio-fi.gif" name="grafiikka6"><br> Kuva 6. Valmis animaatio.
</p>
<p><strong><span>Tehtävä 1:</span> </strong><span>kokeile myös muita samassa valikossa olevia animaatiomahdollisuuksia. Tee vaikka pyörivä maapallo, kokeile efektiä ”Polta”, ”Aaltoilu” jne.</span>
</p>
<p><span><span>Tehtävä 2:</span> kokeile valikkoa "Script-fu"=&gt;"Animaatiot"=&gt;"Sekoita". Se vaatii vähintään kolme tasoa, ja se vaihtaa niiden välillä annetun tauon (kuva 5) mukaan. Yksi sekunti on 1000 millisekuntia. Tee vaihtuva kuvasarja tällä tavalla. </span>
</p>
<p><strong>Tehtävä 3:</strong> .gif-animaatioita saa tehtyä helposti myös IWarp-toiminnolla: ”Suotimet”=&gt; ”Vääristykset” =&gt; ”IWarp”. Laita välilehdeltä ”Animoi” raksi ruutuun "Animoi", ruutujen määrä isommaksi (mitä isompi luku, sitä sulavampi animaatio, mutta toisaalta sitä enemmän muistitilaa animaatio vaatii)
</p>
<p><img src="_booki/gimp/static/GIMP-animaatio-gimp_html_3cea1570-fi.jpg" name="grafiikka7"><br clear="left"> Kuva 7. IWarpin ”animoi”-välilehden asetukset. Voit myös kokeilla asetuksia ”Takaperin” ja ”Ping pong” jos uteliaisuutesi riittää siihen.
</p>
<p>ja vääristä kuvaa IWarpilla. Sen jälkeen tallennat sen .gif-kuvana, tietysti asetus ”tallenna animaationa” muistaen (kts. kuva 4). Kokeile vaikka seuraavanlaista animaatiota:
</p>
<p><img src="_booki/gimp/static/GIMP-animaatio-Nimee-fi.gif" name="grafiikka8"><br clear="left"> Kuva 8. IWarpilla tehty animaatio.
</p>
<p>Yleisin sovellus IWarp:illa tehtyyn animaatioon on kaikenlaiset pilakuvat, jossa ihminen muuttuu humanoidiksi tms. 
</p>
<p><strong>Lopuksi</strong>
</p>
<p>Tämä on vain pieni esittely GIMP:in valmiisiin animaatiotoimintoihin. Niihin tutustuminen ei anna vielä ihmisille oikeutta sanoa osaavansa animaation teon salat GIMP:illä, mutta hyvä alku se on. Todellinen animaationtekotaito on sitä, että osaa rakentaa animaatiot kuva kerrallaan ja määrätä jokaisen kuvan esiintymisaika. Paneudumme siihen seuraavassa oppaassamme: <a href="http://fi.flossmanuals.net/floss_fi/pub/GIMP/animaatio/gimp2.html">GIMP-animaatioiden jatko-opas</a>.
</p>
</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>