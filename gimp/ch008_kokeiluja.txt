<div id="main-content">
<h1>Somebody Should Set The Title For This Chapter!</h1><p><font size="4">GIMP - yksinkertaisia kokeiluja kuvalla</font>
</p>
<p>Kaikki harrastus lähtee leikin tarpeesta ja uteliaisuudesta, ainakin itse väitän näin. Tästä syystä on hyvä aloittaa GIMP:in opiskelu kokeilemalla vapaasti, mitä kaikenlaista eksoottista eri suotimilla saa aikaan. Lopputulos ei tietenkään ole useimmiten nautittava, puhumattakaan realistisesta, mutta tarkoitus onkin nyt tässä vaiheessa vain kokeilla GIMP:in eri ominaisuuksia. 
</p>
<p><img title="palm" alt="palm" src="_booki/gimp/static/GIMP-resized_600x877_palm-fi.jpg" name="Grafiikka1" align="bottom" border="0" height="877" width="600"><br> Kuva 1. Talvimaisema ja Palm-kämmentietokone
</p>
<p>Avaa Gimp ja avaa sille tämä kyseinen kuva.
</p>
<p><strong>Perussuotimia</strong>
</p>
<p>Gimpin parasta antia ovat suotimet, joissa saa kaikenlaisia ihmeellisiä efektejä ja suodattimia kuvaan. Suotimet toimivat erilaisia algoritmeilla siten, että ne käsittelevät jokaisen kuvassa olevan pikselin sen värin tai sijainnin mukaan. Paina hiiren kakkospainiketta kuvan päällä ja valitse ”suotimet”=&gt;”lasiefektit” ja kokeile sekä "lasitiilet"- että "linssiefekti"-toimintoa. Tällä tavalla saadaan aikaan hyvinkin taiteellisia kuvia. Onneksi olkoon! Olet tehnyt ensimmäisen kuvamanipulaatiosi GIMP:illä. 
</p>
<p>Suotimet-valikko sijaitsee vaihtoehtoisesti kuvaikkunan (sen GIMP:in ikkunan, johon valokuvasi on avattu) yläpuolella.
</p>
<p>Muista myös kuvaikkunan valikko "Muokkaa"=&gt;"Kumoa", jolla saat kumottua juuri äsken tekemäsi manipulaation.
</p>
<p><strong>Huomio! Tallenna kaikki kuvat eri nimellä kuin alkuperäiset.</strong>
</p>
<p>Tee myös seuraavat kuvamanipulaatiot:
</p>
<p>”Suotimet”=&gt;”taiteelliset”=&gt;”Kubismi”
</p>
<p>”Suotimet=&gt;”taiteelliset”=&gt;”öljyväri”
</p>
<p>”Suotimet”=&gt;”Vääristymät”=&gt;”Mosaiikki”
</p>
<p>”Suotimet”=&gt;”Valoefektit”=&gt;”Heijastus”
</p>
<p>Kaikenlaisia suotimia eli filttereitä on enemmän kuin mitä kukaan jaksaa kerralla kokeilla. Kaikki kuvankäsittelyn perustyökalut, kuten vaikkapa Paint Shop Prosta tai jopa MS Paintista tuttu ”Dropper”<img title="dropper" alt="dropper" src="_booki/gimp/static/GIMP-dropper-fi.jpg" height="25" width="30">, jolla noukitaan värejä kuvasta ja kynä<img title="kyna" alt="kyna" src="_booki/gimp/static/GIMP-kyna-fi.jpg" height="29" width="27">, jolla voidaan piirtää täsmälleen samaa väriä kuin kuvasta noukittu väri on, löytyy työkaluikkunassa.
</p>
<p>Kokeile myös suurennuslasia<img title="suurennuslasi" alt="suurennuslasi" src="_booki/gimp/static/GIMP-suurennuslasi-fi.jpg" height="25" width="28">. 
</p>
<p><span>Huomio!</span> Suurennuslasi ei <span>todellisuudessa</span> suurenna tai pienennä kuvan kokoa kuten myöhemmin opettelemamme "Skaalaa kuvaa"-toiminto tekee. Kuva siis säilyy suurennuslasia käyttäessä täsmälleen samanlaisena. Se vain "zoomaa" kuvaa, jotta sen yksityiskohtia olisi helpompi manipuloida. 
</p>
<p>Gimpissä suurentamis-pienentämisoperaatio on vaivalloisempi kuin esimerkiksi Paint Shop Prossa. Tässä se onnistuu kaksoisnapsauttamalla suurennuslasin kuvaa hiiren ykköspainikkeella ja valitsemalla ilmestyvästä käyttöliittymästä (kuva 3) "Suurenna" tai "Pienennä"-toiminto ja napsauttamalla sitten hiiren vasemmalla napilla itse muokattavaa kuvaa. Paint Shop Prosta ja Photoshopista tuttu kätevä "vasen nappi suurentaa, oikea nappi pienentää" ei GIMP:illä toimi. Tosin on olemassa vielä näppäin "Ctrl" jota painamalla suurentamisoperaatio muuttuu pienentämisoperaatioksi ja päinvastoin, jos jatkuva ruksien laittaminen oikeisiin kohteisiin tuntuu liian vaivalloiselta.
</p>
<p><span>Huomio</span>: kuitenkin <span>rullahiiren</span> omistajat on huomioitu GIMP:issä. Pyöräyttämällä rullaa toiseen suuntaan saa kuvaa suurennettua, toiseen suuntaan pienennettyä.
</p>
<p><img title="gimp_html_m577549d2" alt="gimp_html_m577549d2" src="_booki/gimp/static/GIMP-gimp_html_m577549d2-fi.jpg" name="Grafiikka2" align="bottom" border="0" height="544" width="200"><br> Kuva 2. Gimpin perustyökalujen paletti. Punaisella värillä ympyröity "Dropper"-, "suurennuslasi"- ja "tuhri"-työkalut. Aktiivisena työkaluna on <span>kynä</span>, jonka ominaisuudet näkyvät kuvassa 2 olevan ikkunan alaosassa. 
</p>
<p><img title="gimp_html_37347c5d" alt="gimp_html_37347c5d" src="_booki/gimp/static/GIMP-gimp_html_37347c5d-fi.jpg" name="Grafiikka3" align="bottom" border="0" height="334" width="399"><br> Kuva 3. Suurennuslasin suurenna/pienennä-toiminto. <span>Raja</span>-arvoa säätämällä voit säätää suurennuksen/pienennyksen voimakkuutta.
</p>
<p><span>Kynän ja pensselin värit</span>
  <br></p>
<p><img alt="varivaihto" src="_booki/gimp/static/GIMP-varivaihto-fi.jpg"></p>
<p>Kuva 4. Työkaluikkunan edusta- ja taustavärit. Edustaväri (kuvassa musta) on se väri, millä kynä<img alt="kyna" src="_booki/gimp/static/GIMP-kyna-fi.jpg"> tai pensseli<img alt="pensseli" src="_booki/gimp/static/GIMP-pensseli-fi.jpg"> piirtää. Taustaväri (kuvassa valkoinen) on esimerkiksi se, mikä tulee esille kun kumilla<img alt="kumi" src="_booki/gimp/static/GIMP-kumi-fi.jpg">pyyhitään kuvaa. Kuvan 4 oikeassa ylänurkassa oleva kaksoisnuoli on toiminto, jota napsauttamalla edustaväri ja taustaväri vaihtavat paikkansa. Vasemmassa alanurkassa olevat musta ja valkoinen neliö merkitsevät toimintoa, jota napsauttamalla edusta- ja taustavärit muuttuvat takaisin alkuperäisiin arvoihinsa, eli puhtaaseen mustaan ja valkoiseen. Edusta- ja taustavärejä saa vaihdeltua napsauttamalla hiirtä niiden päällä ja valitsemalla värikartasta haluttu väri. 
</p>
<p>Mitä eroa on kynällä ja pensselillä? 
</p>
<p>Peruskäyttäjälle vastaus on yleensä "ei mitään". Tarkalleen ottaen kynä piirtää kovaa piirtojälkeä, pensselin jälki on reunoista hiukan epätasaisempaa. Kuitenkaan käytännössä aloittelijan ei tarvitse tätä asiaa sen suuremmin pohtia.
</p> Mielenkiintoinen efekti on myös työkalu ”Tuhri”<img alt="tuhri" src="_booki/gimp/static/GIMP-tuhri-fi.jpg">. Tällä työkalulla saadaan osia kuvasta ”vaurioituneiksi”. Viimeisellä työkalulla<img alt="valota" src="_booki/gimp/static/GIMP-valota-fi.jpg"> voi lisävalottaa liian tummia valokuvan kohtia tai varjostaa liian vaaleita. Kokeile sitäkin.<img src="http://fi.flossmanuals.net/floss_fi/pub/GIMP/" height="0" width="0"></div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>