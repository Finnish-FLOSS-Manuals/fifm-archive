<div id="main-content">
<h1>GIMP
</h1>
<p><img title="gimp" alt="gimp" src="_booki/gimp/static/GIMP-gimp-fi.png" height="512" width="512"> 
</p>
<p><strong>GIMP</strong> (<span class="mw-redirect">akronyymi</span> sanoista <strong>GNU Image Manipulation Program</strong>) on avoimeen lähdekoodiin perustuva monipuolinen kuvankäsittelyohjelma, joka on tarkoitettu rasterikuvien muokkaamiseen. Ohjelma toimii useissa käyttöjärjestelmissä, kuten Unixeissa (mm. <span class="mw-redirect">Linuxissa</span>), <span class="mw-redirect">Windowsissa</span> ja Mac OS X:ssä.
</p>
<p>
</p>
<h2><span class="editsection"></span> <span class="mw-headline" id="Historia">Historia</span>
</h2>
<p>Kalifornian yliopiston opiskelijat <span class="new">Spencer Kimball</span> ja <span class="new">Peter Mattis</span> aloittivat projektin 1995 Berkeleyssä. Kuukausien työn tuloksena he julkaisivat ensimmäisen jo täysin toimivan version 0.54 tammikuussa 1996. Ohjelman nimi GIMP tuli alun perin sanoista <em>General Image Manipulation Program</em>, yleiskuvankäsittelyohjelma, mutta myöhemmin sen nimeksi muutettiin <em>GNU Image Manipulation Program</em>. Valmistuttuaan 1997 Kimball ja Mattis lähtivät projektista, ja projektin johtoon nousi vähäksi aikaa Federico Mena Quintero. Uutta vapaaehtoista kehittäjäyhteisöä auttoi syntymään 1997 perustettu IRC-kanava #gimp. GIMPiä varten kehitetty käyttöliittymäkirjasto GTK levisi odottamatta laajemmallekin, kun <span class="mw-redirect">Gnome</span>-projekti otti sen käyttöönsä. Gnome-työpöytää voidaan näin pitää epäsuorasti GIMPin sivutuotteena.
</p>
<h2><span class="editsection"></span> <span class="mw-headline" id="Yleiskatsaus">Yleiskatsaus</span>
</h2>
<p><span class="mw-headline" id="Yleiskatsaus"></span>Ohjelmaa voi käyttää digitaaligrafiikan ja valokuvien käsittelyyn. Tavallisimmat käyttötavat ovat grafiikan ja logojen luominen, kuvakoon muuttaminen, värien vaihtaminen, kuvien yhdistäminen tasojen avulla, kuvanparannus sekä kuvaformaattien väliset muunnokset. GIMPin avulla voidaan luoda myös yksinkertaisia animoituja kuvia.
</p>
<p>GIMP on todennäköisesti ensimmäinen loppukäyttäjille suunnattu suurikokoinen sovellus, joka luotiin vapaan lähdekoodin periaatteella. Aikaisemmat avoimella lähdekoodilla julkaistut ohjelmat olivat ohjelmoijille tarkoitettuja (kuten GCC, Linux-<span class="mw-redirect">ydin</span> ym). GIMP osoitti, että avoimella lähdekoodilla voi luoda ohjelmia, joita tavalliset ihmiset voivat käyttää luovasti. Tämä tasoitti myöhemmin tietä KDE:n, GNOMEn, Mozillan ja OpenOffice.orgin kaltaisille sovelluksille.
</p>
<h2><span class="editsection"></span> <span class="mw-headline" id="Ominaisuudet">Ominaisuudet</span>
</h2>
<h3><span class="mw-headline" id="Siveltimet.2C_v.C3.A4rit_ja_maalausty.C3.B6kalut">Siveltimet, värit ja maalaustyökalut</span>
</h3>
<ul><li>48 vakiosivellintä, sekä mahdollisuus luoda omia siveltimiä</li>
  <li>siveltimiä voi käyttää terävinä, pehmeinä tai pyyhkimistilassa, niiden läpinäkyvyyttä voi muuttaa ja niiden avulla voi luoda erilaisia tehosteita</li>
  <li>palettityökalut toimivat sekä <span class="mw-redirect">RGB-</span>, HSV-, väripyörä-, CMYK- että sekoitustiloissa. Lisäksi värien poimintaan tarkoitettuja työkaluja. Tuki HTML-värikoodeille.</li>
</ul><br><h3><span class="mw-headline" id="Valintaty.C3.B6kalut">Valintatyökalut</span>
</h3>
<ul><li>alueita voi valita muun muassa suorakaiteen ja ympyrän avulla, samankaltaisten värien perusteella, polkujen avulla sekä vapaavalintaisesti</li>
</ul><br><h3><span class="mw-headline" id="Tasot_ja_l.C3.A4pin.C3.A4kyvyys">Tasot ja läpinäkyvyys</span>
</h3>
<ul><li>Tuki tasoille, ml. läpinäkyvät tasot, jotka voidaan myös piilottaa tai tehdä osittain läpinäkyviksi</li>
  <li>Läpinäkyvyys kokonaisena ja osittaisena</li>
  <li>Animaatioiden (esimerkiksi GIF) teko luomalla animoitavat ruudut omiksi tasoikseen</li>
</ul><br><h3><span class="mw-headline" id="Tehosteet.2C_skriptit_ja_suodattimet">Tehosteet, skriptit ja suodattimet</span>
</h3>
<ul><li>Noin 150 vakiotehostetta ja suodatinta</li>
</ul><br><h3><span class="mw-headline" id="Skriptikielet">Skriptikielet</span>
</h3>
<p>GIMPin toimintoja voidaan automatisoida makro-ohjelmien avulla. GIMP osaa Scheme-ohjelmointikieltä, ja vaihtoehtoisesti voidaan käyttää Perliä, Pythonia, Tcl:ää tai Rubyä.
</p>
<h2><span class="mw-headline" id="Kehitys">Kehitys</span>
</h2>
<p>GIMP suunniteltiin markkinajohtaja Adobe Photoshopin vapaaksi korvaajaksi.
</p>
<p>GIMPin käyttöliittymäkirjastona toimii GTK+. Se kehitettiin suljetun Motif-kirjaston korvaajaksi, josta GIMP oli alun perin riippuvainen. GIMP ja GTK+ suunniteltiin Unixilla ajettavaa X Window Systemiä varten, mutta molemmista on sittemmin käännetty Windows-, OS/2- ja SkyOS-versiot.
</p>
<h2><span class="mw-headline" id="Versiohistoria">Versiohistoria</span>
</h2>
<p>Ensimmäinen GIMP-versio (0.54) ilmestyi vuoden 1996 helmikuussa. Sen jälkeen ilmestyi useita versionumeroita, joista tärkein oli GIMP 1.0, joka julkaistiin 5. kesäkuuta 1998.
</p>
<p> 
</p>
<p> 
</p>
</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>