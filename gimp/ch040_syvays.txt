<div id="main-content">
<h1>Somebody Should Set The Title For This Chapter!</h1><p><font size="4">Esineen syvääminen</font>
</p>
<p><font size="3">Kaikkein klassisin esimerkki esineen syväämisestä lienee ihmisen valokuvan taustan vaihtaminen. Syvääminen on yksi kuvankäsittelyn haastavimpia tehtäviä. Syväämiseen ei ole olemassa yhtä ainoaa oikeaa ”patenttikeinoa” vaan ainoa konsti on kokeilla eri metodeita ja valita lopputuloksen kautta paras niistä. Joskus jopa yksinkertainen leikkaa-liimaa-menetelmä voi olla parempi kuin tasojen kanssa kikkailu. Teemme syväyksen seuraavaksi, mutta syväämisessä tärkeintä on ensin miettiä, sitten vasta tehdä. Hyvien valokuvien valinta on jo puolikas tehtyä työtä. Jotta syväys voitaisiin tehdä uskottavasti, täytyy valokuvissa olla, tai niihin täytyy kuvankäsittelyllä manipuloida, seuraavat ominaisuudet: </font>
</p>
<p><font size="3">- sama kirkkaus</font>
</p>
<p><font size="3">- sama sumeustaso. Jos eroa on vähän, niin taustan täytyy olla ehdottomasti sumeampi osapuoli</font>
</p>
<p><font size="3">- samat värisävyt. Värisävyjä on kuvankäsittelyllä hyvin vaikea vaihtaa samoiksi, mutta ammattilaiselta sekin voi onnistua</font>
</p>
<p><font size="3">- samat valaistusolosuhteet. Se klassinen moka, joka esiintyy aina rikoselokuvissa on se, että kuvattuun henkilöön aurinko paistaa eri kulmasta kuin taustaan.</font>
</p>
<p><font size="3">- syvättävän esineen ja maiseman välinen kontrasti ei saa olla suuri. Esimerkiksi mustapukuisen miehen syvääminen kirkkaalle hiekkarannalle on hyvin vaikeaa tehdä uskottavasti. </font>
</p>
<p><font size="3">Kun nämä asiat on saatu päätökseen, voimme siirtyä itse työvaiheeseen. Valitsemme kaksi kuvaa: </font>
</p>
<p><img title="27.3.2006_016" alt="27.3.2006_016" src="_booki/gimp/static/GIMP-syvaaminen-resized_600x450_27-3-2006_016-fi.jpg" name="grafiikka1" height="450" width="600"><br clear="left"><font size="3">Kuva 1. Maisemaa Berganosta, Italiasta</font>
</p>
<p><img title="tausta" alt="tausta" src="_booki/gimp/static/GIMP-syvaaminen-tausta-fi.jpg" name="grafiikka2" height="401" width="300"><br clear="left"><font size="3">Kuva2. Keuruun perämetsissä.</font>
</p>
<p><font size="3">Väärennetään kuvan, jossa kuvan henkilö on Italian matkalla. Avataan ensin kummatkin kuvat GIMP:issä. </font>
</p>
<p>Ensimmäinen vaihe on kääntää kuva 2 peilikuvakseen horisontaalisesti. Siinä aurinko näet paistaa oikealta, kun se maisemakuvassa paistaa vasemmalta.
</p>
<p><img src="_booki/gimp/static/GIMP-syvaaminen-syvaaminen_html_21a96cfd-fi.jpg" name="grafiikka3"><br clear="left"><font size="3">Kuva 3. Kuva peilikuvana. </font>
</p>
<p><font size="3">Toinen vaihe on ottaa käsittelyyn kuva 1 ja ensimmäiseksi kahdentaa taso, kuvassa on siis kaksi läpinäkymätöntä tasoa tämän jälkeen. </font>
</p>
<p><font size="3">Valitse ”Taso”=&gt;”Kahdenna taso” ja ota esille tasotyökalu (”Ikkunat”=&gt;”Tasot”): </font>
</p>
<p><img src="_booki/gimp/static/GIMP-syvaaminen-syvaaminen_html_m49f6f760-fi.jpg" name="grafiikka4"><br clear="left"><font size="3">Kuva 3. Kaksi taso päällekkäin. </font>
</p>
<p><font size="3">Kuvassa 3 on merkitty punaisella myös vaihtoehtoinen toiminto, jolla tason saa kahdennettua. Halutessasi voit vaihtaa nimen ”Tausta:n kopio” joksikin järkevämmäksi painamalla hiiren oikeaa nappia sen päällä ja valitsemalla ”Muokkaa tason ominaisuuksia”, mutta luonnollisesti tämä ei vaikuta mitenkään kuvankäsittelyn lopputulokseen. </font>
</p>
<p><font size="3">Ota sitten hirttonuora-työkalulla<img title="hirttonuora" alt="hirttonuora" src="_booki/gimp/static/GIMP-hirttonuora-fi.jpg" height="25" width="29"> raaka ja suuripiirteinen leikkaus kuvasta 2. Taustaa saa jäädä näkyviin, mutta tietysti sitä vähemmän joudut tekemään jatkotoimenpiteitä mitä vähemmän taustaa on näkyvissä. </font>
</p>
<p><img src="_booki/gimp/static/GIMP-syvaaminen-syvaaminen_html_m6999f8f6-fi.jpg" name="grafiikka5"><br clear="left"> Kuva 4. Tämä on ihan hyvä rajaus.
</p>
<p>Sitten vain painamme ”Ctrl-C” ja siirrymme maisemakuvaan ja painamme ”Ctrl-V”.
</p>
<p><img src="_booki/gimp/static/GIMP-syvaaminen-resized_600x525_syvaaminen_html_m55d8e2e3-fi.jpg" name="grafiikka6" height="525" width="600"><br clear="left"> Kuva 5. Ei vielä näytä kovinkaan uskottavalta, mutta jatketaan eteenpäin...
</p>
<p>Sen jälkeen teemme ylemmälle tasolle (”Tausta:n kopio”, tai miksi sen nimesitkään) tason maskin. Tämä sen takia, että saamme sen avulla puhkottua reikiä tähän tasoon, jolloin taustalta näkyy identtinen maisemakuva. Suomeksi sanottuna tällä tavalla ylimääräinen "sälä" hahmon ympärillä saadaan häivyttyä pois. Paina hiiren oikeaa nappia tämän ylemmän tason päällä ja valitse ”Lisää tason maski”:
</p>
<p><img src="_booki/gimp/static/GIMP-syvaaminen-syvaaminen_html_m6c050aed-fi.jpg" name="grafiikka7"><br clear="left"> Kuva 6. Nämä asetukset ovat hyvät. Paina ”OK”.
</p>
<p>Sitten vain otamme pensselin esiin pääpaletista ja ”maalataan” häiritsevä osuus umpeen. Sen takaa paljastuu aivan sama maisema. Käytä suurennuslasia ja useaa eri pensseliä: lähellä hahmoa ota pikkutarkka pensseli ja laajoja alueita on järkevintä maalata suurella pensselillä.
</p>
<p><img src="_booki/gimp/static/GIMP-syvaaminen-resized_600x517_syvaaminen_html_4a14ce26-fi.jpg" name="grafiikka8" height="517" width="600"><br clear="left"> Kuva 7. Näin maalataan häiritsevää aluetta pois. Muista ”Muokkaa”=&gt;”Kumoa” jos hiirikäsi lipsahtaa.
</p>
<p>Kun on valmista, klikkaa ylemmän tason päällä hiiren oikeaa nappia ja valitse ”yhdistä alas” ja kuva on valmis!
</p>
<p><img src="_booki/gimp/static/GIMP-syvaaminen-resized_600x525_syvaaminen_html_m154115e-fi.jpg" name="grafiikka9" height="525" width="600"><br clear="left"> Kuva 8. Tason maskin lisäksi kuvaan on käytetty epäterävöittämistyökalua hahmon reunojen sumentamiseen (tämä on yleinen ongelma joka saa syväyksen näyttämään epäuskottavalta), varjostustyökalua on käytetty kasvojen kirkkaiden kohdan ja taustan kontrastin himmentämiseen ja joitakin parannuksia tehtiin myös kloonaustyökalulla. Jopa ”tuhri”-työkalua on käytetty räikeiden kontrastien tasoittamiseen.
  <br></p>
</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>