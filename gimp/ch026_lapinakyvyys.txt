<div id="main-content">
<h1><font size="4"><strong>Pieni johdatus kuvan läpinäkyvyyteen</strong></font>
</h1>
<p>Mitä tarkoittaa käsite ”kuvan läpinäkyvyys”? Ja miksi se on tärkeä asia nimenomaan WWW-julkaisujen parissa, vaikka sille toki löytyy muutakin käyttöä?
</p>
<p>Tähän saakka olemme käsitelleet vain ja ainoastaan läpinäkymättömiä kuvia. Ne ovat suorakulmion muotoisia. Jos joku osa kuvasta leikataan pois, jäljelle jää valkoinen pohja. Tällainen kuva ei ole läpinäkyvä, vaan <span>läpinäkymätön</span>. <span>Läpinäkyvä</span> kuva sen sijaan on sellainen, että jos joku osa kuvasta leikataan pois, niin siihen ei jää yhtään mitään, ei edes valkoista pohjaa. Jos kuva on esimerkiksi WWW-sivuilla, niin taustalta näkyy pelkkä WWW-sivun pohjaväri, ei mitään muuta. Läpinäkyvään kuvaan ei kelpaa mikä tahansa formaatti, ei etenkään JPG-formaatti, joka on yleisin ja lähes standardi formaatti netissä julkaistuissa valokuvissa. Ainoastaan <strong>.gif</strong>- ja .<strong>png</strong>-formaatit käyvät läpinäkyvien kuvien tekemiseen. Jos oikein tarkkoja ollaan, niin .png-formaatti tukee myös <em>läpikuultavuutta</em>- sen pikseleitä voidaan alfakanavan avulla saada myös osittain läpinäkyviksi. Tässä kappaleessa keskitymme yksinkertaisiin läpinäkyviin kuviin, joissa jokainen pikseli joko näkyy tai ei näy, sen peitto-arvo on siis 0% tai 100%. Reunat ovat jyrkät ja selkeät. Läpikuultavien kuvien käsittely käydään läpi myöhemmin. 
</p>
<p>Nykyään kaikki yleisimmät selaimet tukevat png-kuvien läpinäkyvyyttä. Kuitenkin harvinaisempien selaimien suhteen läpinäkyvyys ei ehkä ole tuettu. Sanottakoon kuitenkin, että vaikka kuvan läpikuultavuus onkin teknisesti erittäin ansiokas saavutus, läpikuultavat kuvat ovat www:ssä melko harvinaisia, joten ei kannata menettää yöuniaan jos käyttää jotain marginaaliselainta.
</p>
<p><strong>Mitä hyötyä on läpinäkyvyydestä? </strong>
</p>
<p>Esimerkiksi
</p>
<p>- Erikoisen muotoiset (esimerkiksi reunoistaan pyöristetyt) signaturet, logot tai WWW-painikkeet joita voi käyttää www-sivuilla, foorumeilla, Messenger-tunnuksina...
</p>
<p>- Logojen yhdistäminen toisiin kuviin kopioimalla ja liittämällä ilman pohjavärin värisiä suorakulmioita niiden ympärillä. Esimerkiksi bändin CD-levyn kansi.  
</p>
<p>- Joihinkin kuviin saa tämän avulla mm. 3D-tuntumaa.
</p>
<p><strong>Miten läpinäkyvän kuvan saa aikaiseksi GIMP:issä?</strong>
</p>
<p>Kuvat GIMP:issä ovat oletusarvoisesti läpinäkymättömiä. Ota ”Tiedosto”=&gt;”Uusi kuva”.
</p>
<p><img title="lapinakyvyys_html_m275a5410" alt="lapinakyvyys_html_m275a5410" src="_booki/gimp/static/GIMP-lapinakyvyys-lapinakyvyys_html_m275a5410-fi.jpg" name="grafiikka1" height="273" width="388"><br clear="left"> Kuva 1. Uuden kuvan luonti
</p>
<p>Läpinäkyvyyden voit määrätä ”Kehittyneet asetukset”-kohdassa. Paina plussamerkintää ja se aukeaa:
</p>
<p><img src="_booki/gimp/static/GIMP-lapinakyvyys-lapinakyvyys_html_m1ac535c1-fi.jpg" name="grafiikka2" align="left" border="0" height="460" width="388"><br clear="left"> Kuva 2. Kuvan kehittyneet asetukset. Paina OK.
</p>
<p>Näistä asetuksista nimenomaan ”Täyttö”-kohta on tärkein. Luodaan ensin kuva oletusarvon ”Taustaväri” kanssa ja piirretään siihen jotain:
</p>
<p><img src="_booki/gimp/static/GIMP-lapinakyvyys-lapinakyvyys_html_m2223c0a0-fi.jpg" name="grafiikka3"><br clear="left"> Kuva 3. Jotain töherrystä
</p>
<p>Mitä erikoista on tässä kuvassa? Vastaus: ei tietenkään yhtään mitään. Se näkyy tallennettuna ja www-sivulla julkaistuna seuraavanlaisena:
</p>
<p><img src="_booki/gimp/static/GIMP-lapinakyvyys-lapinakymaton-fi.gif" name="grafiikka4"><br clear="left"> Kuva 4. Talletettu ja julkaistu kuva
</p>
<p>Seuraavaksi teemme uuden kuvan, ainoa ero on että kuvan 2 asetuksissa laitamme kehittyneissä asetuksissa asetuksen <strong>”Täyttö: Läpinäkyvyys”</strong>.
</p>
<p><img src="_booki/gimp/static/GIMP-lapinakyvyys-lapinakyvyys_html_m40ab97f7-fi.jpg" name="grafiikka5"><br clear="left"> Kuva 5. Läpinäkyvä kuva
</p>
<p>Mitä tämä harmaa ruudukko ilmaisee? Se ilmaisee sen, että kuvassa ei ole siinä kohdassa mitään, se siis ”paistaa läpi”. Piirrelläänpä siihen jotakin:
</p>
<p><img src="_booki/gimp/static/GIMP-lapinakyvyys-lapinakyvyys_html_7c9b94c0-fi.jpg" name="grafiikka6"><br clear="left"> Kuva 6. Jotain töherrystä
</p>
<p>Sitten talletamme kuvan. <em>On erittäin tärkeää, että tämän tekee esimerkiksi .gif-muodossa, koska esimerkiksi .jpg-formaatti ei tue läpinäkyvyyttä, eikä tämä esimerkki siis toimi!</em>
</p>
<p><span>Huomio!</span> Muista, että samalla tapaa kuin piirtämällä saamme kuvaa siltä osin läpinäkyväksi kuin haluamme, pyyhekumilla<img alt="kumi" src="_booki/gimp/static/GIMP-lapinakyvyys-kumi-fi.jpg"> pyyhkiessä sen pyyhkimä osuus muuttuu taas läpinäkymättömäksi. Suhtaudu siis tuohon läpinäkyvyyteen, harmaaseen ruudukkoon, ihan samalla tavalla kuin taustaväriin. 
</p>
<p><img src="_booki/gimp/static/GIMP-lapinakyvyys-lapinakyvyys_html_m677eca4-fi.jpg" name="grafiikka7"><br clear="left"> Kuva 7. Muista .gif-pääte. Ja muista myös vanha kunnon ääkkösten ja erikoismerkkien kieltosääntö, ne tuovat vain harmia ennemmin tai myöhemmin.
</p>
<p><img src="_booki/gimp/static/GIMP-lapinakyvyys-lapinakyvyys_html_m5ba1b091-fi.jpg" name="grafiikka8"><br clear="left"> Kuva 8. Vielä eräs ikkuna, joka voidaan ohittaa oletusasetuksin. ”Muunna indeksoiduiksi” tarkoittaa sitä, että jos kuvassa on enemmän kuin 256 väriä (.gif-kuvan maksimivärimäärä) niin värimäärä vähennetään tuohon lukuun. Valitse ”Vie”
</p>
<p><img src="_booki/gimp/static/GIMP-lapinakyvyys-lapinakyvyys_html_72064d03-fi.jpg" name="grafiikka9"><br clear="left"> Kuva 9. Ja sitten vain ”OK”.
</p>
<p><img src="_booki/gimp/static/GIMP-lapinakyvyys-lapinakyva-fi.gif" name="grafiikka10"><br clear="left"> Kuva 10. Läpinäkyvä kuva näyttää www-julkaisuna tältä. Läpinäkyvä kuva on siis kuin "tippaleipä", siinä voi olla aukkoja keskelläkin kuvaa. 
</p>
<p>Läpinäkyvyyden idea on nyt korostetusti esillä keltaista sivupohjaa vasten. Jos sivupohja olisi valkoinen, niin käytännössä kuva ei näyttäisi erilaiselta.  Kuvan taustalla näkyvä sivupohja on siis tätä www-sivun pohjaa, ei mitään taustaväriä. Jos kuvassa olisi esimerkiksi linkki, niin sitä pääsisi klikkaamaan ainoastaan mustan osion päällä, ei keltaisen päällä, jossa ei ole mitään. 
</p>
<p><span>Lopputehtävä:</span> luo itse jokin logo tai signature, jossa käytät läpinäkyvyyttä hyväksesi. Mitä mielikuvituksellisempi, sitä parempi. Ohjelmistotilanteen, oppilaiden kykyjen ja opettajan harkinnan mukaan kuva voidaan esittää esim. NVU:lla tai vastaavalla HTML-editorilla tehdyllä värillisellä www-sivupohjalla aidolla www-sivulla tai sitten vain GIMP:in kuvaikkunasta.
</p>
<p>
</p>
</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>