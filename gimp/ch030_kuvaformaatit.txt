<div id="main-content">
<h1>Kuvaformaatit
</h1>
<br><p> On hyvin tärkeää erottaa toisistaan jo teoriataso<img src="http://fi.flossmanuals.net/floss_fi/pub/GIMP/" height="0" width="0">lla yleisimmät kuvaformaatit. Tämä opas käsittelee näitä asioita.
  <br><br><span>Yleistä</span>
  <br><br> Jokaisella kuvatiedostolla on oma formaatti. Tämä formaatti sisältää tiedon siitä, miten tietokoneen tulisi tulkita tiedoston informaatio ja tuottaa kuva näytölle. Formaatti välitetään tietokoneelle jokaisen tiedostonimen perässä olevalla kolmekirjaimisella tai neljäkirjaimisella lyhenteellä. Formaatteja ei voi myöskään muutella ihan vain yksinkertaisesti kirjoittamalla .jpg-formaatin paikalle .gif tai vastaavaa, jos yrität tätä niin käyttöjärjestelmä ei pysty avaamaan tiedostoa. Formaattien muuntaminen toiseksi onnistuu ainoastaan avaamalla kuva kuvankäsittelyohjelmassa ja tallentamalla se toisessa formaatissa.   
  <br><br> Tiedostoformaatteja on monia kymmeniä, mutta käytännössä sinun ei tarvitse tietää muita kuin nämä:
  <br><br></p><table border="1" cellpadding="2" cellspacing="2"><tbody><tr><td><span>Kuvaformaatti</span></td>
      <td><span>Ominaisuudet</span></td>
    </tr><tr><td>BMP</td>
      <td>Raskas, pakkaamaton kuvaformaatti joka ilmaisee jokaisen pikselin ominaisuudet erikseen. Ei sovi WWW-julkaisuun. Vie paljon muistitilaa. </td>
    </tr><tr><td>JPG</td>
      <td>JPG on häviöllistä pakkausta käyttävä kuvaformaatti, joka on erityisen hyödyllinen valokuvien julkistamisessa WWW:ssä. JPG-valokuvan laatu on yleensä huono, mutta se myös pakkautuu hyvin pieneen tilaan. Sillä on 24-bittinen värikartta mikä tarkoittaa sitä, että sen sisältämien värien määrä on korkeintaan 2<sup>24</sup> eli  16 777 216 väriä- sama, mikä on monitorinkin korkein väritarkkuus nykyään. JPG on huono kaavioiden esittämiseen, koska laajoille yksivärisille pinnoille se yleensä lähtee piirtämään "söhryä". GIF tai PNG on paljon parempi tässä lajissa.  </td>
    </tr><tr><td>GIF</td>
      <td>GIF, häviöttömästi pakattu kuvaformaatti, on erityisen hyvä kaavioiden tekoon. Sen värikartta on 8-bittinen eli värejä voi olla 2<sup>8</sup>eli 256. Tästä syystä se ei ole erityisen hyvä esim. valokuvien esittämiseen. Se tukee (yksibittistä) läpinäkyvyyttä, eli kukin pikseli kuvassa voi olla joko täysin läpinäkyvä tai täysin läpinäkymätön. Lisäksi GIF pystyy esittämään animaatioita.  </td>
    </tr><tr><td>PNG</td>
      <td>PNG on häviöttömästi pakattu kuvaformaatti, joka tukee peräti 48-bittistä värikarttaa sekä 16-bittistä alfakanavaa eli läpinäkyvyyttä (Suomeksi: kuvat voivat olla <span>läpikuultavia</span> läpinäkyvyyden lisäksi). PNG ei voi olla animaatio. PNG-kuvat voivat olla yhtä hyvin kaavioita kuin valokuviakin. Koska PNG on häviötön kuvaformaatti, häviää se kuitenkin tiedoston pakkauskilvassa aina JPG-formaatille.  </td>
    </tr></tbody></table> Kaavio 1. Joitakin tärkeitä ominaisuuksia kuvaformaateista 

<p>Muita kuvaformaatteja: 
</p>
<p>RAW <span>on</span> <span>häviötön formaatti, jota käytetään laadukkaammissa digikameroissa. Se on suunnilleen samanlainen kuin BMP, mutta sille ei ole olemassa tällä hetkellä yhtenäisiä standardeja ja sen vuoksi RAW-kuvien avaaminen voi tuottaa joissakin kuvankäsittelyohjelmissa ongelmia. </span>
</p>
<p><span><span>TIFF</span> on BMP-formaatin kaltainen häviötön formaatti, jota käytetään usein painoteollisuuden tarpeisiin. </span>
</p>
<p><span><span>XCF</span> on GIMP-kuvankäsittelyohjelman tiedostoformaatti. Se tallentaa kaikki GIMP-kuvatiedoston erilliset tasot ja muut säädöt, jotta voisit palata takaisin viimeistelemään kuvasi. Kun tallennat kuvasi jossain muussa formaatissa, tämä ei säilytä erillisiä tasoja tai muita säätöjä vaan "litistää" kaikki yhteen kuvaan. Käytä siis esim. JPG-formaattia vain, kun haluat tallentaa valmiin kuvan. XCF on erittäin hyvä keskeneräisen kuvan välitallennukseen. </span>
</p>
<p><span><span>PSD</span> on Photoshopin vastaava tiedostomuoto. Joitakin <span>PSD</span>-tiedostoja pystyy aukaisemaan myös GIMP:illä, tosin täydellistä yhteensopivuutta ei luvata. </span>
</p>
<p><span><span>PSP</span> on Paint Shop Pro:n vastaava tiedostomuoto.</span>
</p>
<p>Läpinäkyvyys vs. läpinäkymättömyys, läpikuultavuus
</p>
<p>Läpinäkyvyys/läpinäkymättömyys on termi, joka tulee vastaan useimmin WWW-ympäristössä. Myös joissakin taitto-ohjelmissa voidaan hyödyntää tätä ominaisuutta.
</p>
<p>Läpinäkyvä kuva, joka siis voi olla vain GIF- tai PNG-kuva, voi olla kuin "tippaleipä". Osasta kuvaa tausta näkyy läpi. Läpinäkymätön kuva on aina suorakulmion muotoinen ja silloinkin, kun kuvan tietyssä osassa ei ole mitään, tämä alue kuvasta näkyy taustavärin (yleensä valkoisen) värisenä. <a href="http://www.joutsi.com/gimp4/lapinakyvyys.html">Tästä</a> saat tarkempaa tietoa kuvan läpinäkyvyydestä. 
</p>
<p><img title="jee" alt="jee" src="_booki/gimp/static/GIMP-kuvaformaatit-jee-fi.gif" height="100" width="300"></p>
<p>Kuva 1. Esimerkki läpinäkyvästä GIF-kuvasta. Tämän WWW-sivun tausta näkyy joistakin paikoista (tekstin ulkopuolelta) kuvan läpi.
</p>
<p>Ainoastaan PNG-kuvat voivat olla läpikuultavia, ne voidaan valmistaa kuvankäsittelyohjelmalla vähentämällä yksitasoisen kuvan "Peitto"- eli "Opacity"-arvoa "Tasot"-työkalussa. Tällä hetkellä yleisimmät Internet-selaimet tukevat PNG-formaatin läpikuultavuus- ominaisuutta. 
</p>
<p><img alt="jotain" src="_booki/gimp/static/GIMP-kuvaformaatit-jotain-fi.png"><br></p>
<p>Kuva 2. PNG-formaatissa talletettu kuva. Osa kuvasta on läpinäkyvä ja loputkin pikselit ovat läpikuultavia.
</p>
<p>Muut kuvat, kuten BMP- tai JPG-kuvat <span>eivät</span> voi olla läpinäkyviä tai läpikuultavia.
</p>
<p> 
  <br><span>Pakattu vs. pakkaamaton</span>
  <br><br> Mitä tarkoittaa <span>pakattu</span> kuvatiedosto (JPG, GIF, PNG) ja mikä ero sillä on <span>pakkaamattomaan</span> kuvatiedostoon (BMP)? Kuten arkipäivän kokemus osoittaa,  pakkaamattomat tavarat vievät paljon enemmän tilaa kuin pakatut. Bittimaailmassa asia on täysin samanlainen. Kuvatiedosto, joka on pakattu, vie paljon vähemmän muistitilaa kuin pakkaamaton. Pakattu kuvatiedosto saadaan aikaiseksi erilaisilla algoritmeilla, jotka esimerkiksi kertovat, että "Tuossa valokuvassa koko yläosa on pelkkää sinistä". Pakkaamattoman kuvatiedoston algoritmi on paljon "tyhmempi", ja ilmoittaa vain että "Tuo pikseli tuossa on sininen, ja seuraava pikseli on sininen , ja seuraava...". Tämä vie huomattavasti enemmän muistitilaa.
  <br><br><span>Häviötön vs. häviöllinen</span>
  <br><br> Entä mitä eroa on sitten häviöttömällä (BMP, GIF, PNG) ja häviöllisellä (JPG) kuvatiedostolla? Kun kuvaa muutetaan tiettyyn formaattiin, niin häviötön formaatti ei hävitä mitään tietoja kuvasta, vaikka kenties esittääkin sen eri tavalla. Kaikki tieto on edelleen tallessa kuvatiedostossa. JPG on päinvastoin kuin muut <span>häviöllinen</span> formaatti. Se hävittää kuvasta yksityiskohtia ja ja paikkaa ne "söhryllä". Tämä saa kuvan pakkautumaan huomattavasti pienempään muotoon, mutta heikentää valokuvan laatua. Riippuu täysin jpg-pakkauksen laadusta, milloin valokuvan tarkkuus alkaa kärsiä huomattavasti. Mitä tarkempi kuva, sitä enemmän se vie muistia. Mitä epätarkempi, sitä vähemmän se vie muistia. Kannattaa muistaa, että JPG-formaatin ansio on nimenomaan se että se vie vähän muistia, ei se että se olisi jotenkin erityisen valokuvantarkka formaatti.
  <br><br><span>Mikä kuvaformaatti on paras?
  <br></span>
  <br> Parasta kuvaformaattia ei ole. Se riippuu käyttötarkoituksesta, kuten jo taulukossa 1 tuli ilmi. Esimerkiksi tietokoneen kovalevyllä valokuvat voi hyvin pitää <span>BMP</span>-formaatissa. Se vie tilaa, mutta on tarkka eikä hävitä tietoja kuvasta. Ja tilaahan tietokoneen kovalevyllä yleensä riittää.
  <br><br><span>JPG</span> on taas omiaan valokuvien esittämiseen netissä. Sen värimaailma on realistinen, ja se vie vähän muistitilaa. Myös valokuvien latautuminen nettivierailijan selaimelle vie vähän aikaa. Netissä olevien valokuvien laatu ei yleensä tarvitse olla viimeisen päälle, riittää kunhan kuvasta saa selvää. Siksi JPG on tähän yleensä järkevä valinta. Jossakin taidegalleriasivuilla jossa laatu ja terävyys on ensisijainen välttämättömyys PNG voi olla parempi valinta.   
  <br><br><span>GIF</span> on hyvin monipuolinen. Se tukee läpinäkyvyyttä eli kuva voi olla erikoisen muotoinen ja siinä voi olla esimerkiksi "reikiä" keskellä kuvaa, sen avulla voi tehdä animaatioita,  se on häviötön. Se on hyvä vaihtoehto kaavioiden esittämiseen netissä.
  <br><br><span>PNG</span> on erittäin hyvä vaihtoehto korvaamaan GIF-formaatin ja myös valokuvien esittämisessä se on kelvollinen. Tosin PNG ei voi olla animaatio, mutta voidaan toki kysyä että milloin viimeksi joku on nähnyt tarkoituksenmukaisen ja hyödyllisen ja ei-ärsyttävän GIF-animaation netissä:) Ainoa ongelma on kohtuullisen iso tiedostokoko.
  <br><br><span>Vertailuja kuvaformaattien kesken
  <br><br></span><img alt="mans" src="_booki/gimp/static/GIMP-kuvaformaatit-mansikka2-fi.JPG"> 
  <br> Alkuperäinen valokuva mansikasta jpg-muodossa. Melko hyvälaatuinen nettikuvaksi, eikä siinä näy omituisuuksia ilman suurennuslasia. Kuva ei tietenkään täytä kaupallisia vaatimuksia, jo senkin takia että se on otettu halvalla digikameralla.
  <br><br><img alt="mann" src="_booki/gimp/static/GIMP-kuvaformaatit-mansikka2-fi.gif"><br> Mansikka sen jälkeen kun se on muutettu .gif-muotoon. Tarkastele pintaa (etenkin mansikan kantaa) läheltä, niin huomaat että tämä kuva on selkeästi rakeisempi kuin jpg-kuva! On ehkä hankala uskoa, että tässä kuvassa on maksimissaan vain 256 väriä, edellisessä niitä voi olla 16,7 miljoonaa! Tietokoneen monitorilla rakeisuus ei näy läheskään niin hyvin kuin paperille painettuna.
  <br><br><img alt="pingi" src="_booki/gimp/static/GIMP-kuvaformaatit-mansikka2-fi.png"> 
  <br> Tässä on alkuperäinen JPG-formaatissa oleva mansikka muutettu .png-muotoon. Tämä on ulkonäöllisesti täysin identtinen .jpg-kuvaan verrattuna. PNG sopii siis myös valokuvien formaatiksi, vaikka viekin enemmän muistitilaa (katso alla). 
</p>
<p><span>Huomaa</span>, että vaikka GIF-formaatti näyttääkin kuvan epäselvästi, se ei hävitä siitä mitään informaatiota! Jos muutat GIF-kuvan takaisin JPG- tai PNG-formaatiksi, niin kuva näkyy täsmälleen samanlaisena kuin alkuperäinen JPG-kuva. Kokeile jos et usko:) Sen sijaan jos muutat GIF- tai PNG-kuvan JPG:ksi ja takaisin, kuva voi olla epäselvempi, koska JPG-muunnos on hävittänyt siitä tietoa, jota et saa takaisin millään algoritmilla. 
</p>
<p>  
  <br> Ilmoitan tässä kyseisten kuvien vaatiman muistitilan: JPG-kuva vie 68,1 kt. GIF-kuva taas 128 kilotavua (enemmän kuin JPG). PNG vie muistitilaa 274 kt. Muistitilakisan voitti siis JPG-formaatti täysin selkeästi, lisäksi laatu oli selkeää. Eli valokuvien julkaisussa JPG on miltei aina vakavasti otettava valinta.  
</p>
<p><span>Kaaviokuvat </span>
</p>
<p>Kuvat voidaan jakaa kahteen kategoriaan: valokuvat ja kaaviokuvat. Kaaviokuva on jokainen piirros, kaava, logo, symboli tai muu vastaava, mikä ei ole valokuva. On vain yksi asia mikä kaaviokuvista täytyy tietää: käytä niiden tallentamiseen aina esimerkiksi GIF- tai PNG-formaattia tai jos tilanne sallii, BMP-formaattia, <span>älä</span> käytä JPG-formaattia, koska se on suunniteltu vain valokuvien tallentamiseen! Seuraavassa selitän syyn:  <span></span>
</p>
<p>
  <br><br><img alt="logo" src="_booki/gimp/static/GIMP-kuvaformaatit-logo-fi.gif"><br> Tässä on GIF-kuva. Kristallinkirkas ja tasainen.
  <br><br><img alt="logoo" src="_booki/gimp/static/GIMP-kuvaformaatit-logo-fi.jpg"><br> Tässä taas sama muutettuna (hyvälaatuiseksi) JPG-kuvaksi. Jos katsot kuvaa tarkasti, huomaat sinisellä pinnalla "söhryä". Tämä johtuu siitä, että JPG on hävittänyt siitä tietoa yrittäessään saavuttaa pienen tiedostokoon ja ihmisen silmä on erityisen tarkka erottamaan pieniäkin häiriöitä tasaisella pinnalla. JPG ei siis ole erityisen hyvä kaavioiden ja logojen tallentamiseen. Tulostetussa kuvassa ero tulisi esille vieläkin silmääpistävämmin. 
  <br><br><img alt="loggo" src="_booki/gimp/static/GIMP-kuvaformaatit-logo-fi.png"><br> Tämä taas on GIF-kuva muutettuna PNG-kuvaksi. Kuten huomaatte, aivan yhtä kristallinkirkas ja selkeä kuin alkuperäinenkin kuva.
  <br>  
  <br>  Äskeisten kuvien vaatimat muistitilat: GIF-kuva: 7,48 kt. JPG-kuva vei 2,54 kt. PNG puolestaan 6,79 kt. JPG voitti jälleen muistikilvan, mutta nyt laatu oli paljon heikompi kuin kilpailijoilla. PNG oli kisassa jonkin verran parempi kuin GIF, mutta huomattavia eroja ei ollut.
  <br><br> Lopuksi esitän vielä, miten JPG-pakkauksessa esiintyy muistitilan ja kuvan laadun välinen korrelaatio. Tämä saadaan aikaan GIMP-ohjelmalla tekemällä kuva, tallentamalla sen JPG-muodossa ja säätämällä "Laatu"-ominaisuutta kuvaa tallettaessa:
  <br></p><table border="1" cellpadding="2" cellspacing="2"><tbody><tr><td><span>Kuva</span></td>
      <td><span>Muistitila</span></td>
    </tr><tr><td><img alt="logo1" src="_booki/gimp/static/GIMP-kuvaformaatit-logo1-fi.jpg"></td>
      <td>3, 16 kt. Kohtuullisen alhainen muistitila ja kohtuullinen kuvan laatu</td>
    </tr><tr><td><img alt="moii" src="_booki/gimp/static/GIMP-kuvaformaatit-logo2-fi.jpg"></td>
      <td>2, 30 kt. Kuvan laatu välttävä</td>
    </tr><tr><td><img alt="sdsdg" src="_booki/gimp/static/GIMP-kuvaformaatit-logo3-fi.jpg"></td>
      <td>1, 98 kt. Teksti alkaa jo hiukan hajoilla reunoilta</td>
    </tr><tr><td><img alt="dryk" src="_booki/gimp/static/GIMP-kuvaformaatit-logo4-fi.jpg"></td>
      <td>1, 48 kt. Epäilyttäviä raitoja kuvan yläosassa</td>
    </tr><tr><td><img alt="fdgjdt" src="_booki/gimp/static/GIMP-kuvaformaatit-logo5-fi.jpg"></td>
      <td>0,898 kt. Kuvatiedoston koko erittäin pieni, mutta kuvan laatu erittäin kehno</td>
    </tr></tbody></table> Taulukko 2. JPG-pakkauksen tehokkuuden vaikutus kuvaan

</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>