<div id="main-content">
<h1><font size="4">Taidetta GIMP:illä?</font>
</h1>
<p><strong>Yleistä</strong>
</p>
<p>Osaamme jo tehdä monenlaisia spiraalimaisia, neliömäisiä, ympyrämäisiä ja monia muunkinlaisia väriliukumia. lisäksi osaamme piirtää pensselillä ja vaihtaa sivellintä tarpeen mukaan perussiveltimistä hyvinkin eksoottisiin. Vielä pari asiaa niin osaamme tehdä GIMP:illä todella hienoja kuvia!
</p>
<p><strong>Väriliukuma väreissä</strong>
</p>
<p>Tokihan väriliukuman voi tehdä muillakin väreillä kuin mustavalkoisena. Vaihda edusta- ja taustaväriksesi mieleiset värit ja kokeile perusväriliukumia!
</p>
<p><img title="taidetta_html_m6b31ab54" alt="taidetta_html_m6b31ab54" src="_booki/gimp/static/GIMP-taidetta_html_m6b31ab54-fi.jpg" name="Grafiikka1" height="434" width="546"><br clear="left">Kuva 1. Edustaväri punainen, taustaväri musta.
</p>
<p><strong>Useita väriliukumia yhdessä kuvassa</strong>
</p>
<p>Olemme oppineet, että tähänastisissa väriliukumissa seuraava väriliukuma pyyhkii aina edellisen pois. Näin ei tarvitse välttämättä olla, vaan säätämällä "Peitto"-arvoa pienemmälle saat väriliukumat läpinäkyviksi ja voit lisätä yhteen kuvaan monta väriliukumaa.
  <br></p>
<p><img src="_booki/gimp/static/GIMP-taidetta_html_47726732-fi.jpg" name="Grafiikka2"><br clear="left">Kuva 2. Väriliukuman eri säädöt. Etenkin "Peitto"-arvon säätäminen on tässä tärkeää.
</p>
<p>Kokeile ottaa väriliukuman tyypiksi (klikkaa sitä kuvan 2 suorakulmiota, jossa tällä hetkellä on punavalkoinen liukumakuva) "abstract 3"- väriliukuma ja muodoksi "Kartiomainen (epäsymmetrinen)". Tee pari väriliukumaa samaan kuvaan seuraavaan tapaan:
</p>
<p><img src="_booki/gimp/static/GIMP-taidetta_html_m235bc75e-fi.jpg" name="Grafiikka3"><br clear="left"> Kuva 3. Abstraktia taidetta
</p>
<p>Tee taiteellisten kykyjesi mukaan muitakin hienolta näyttäviä kuvia vaihtamalla sekä väriliukuman tyyliä että muotoa.
</p>
<p><strong>Moniväriset siveltimet</strong>
</p>
<p>Siveltimen väri otetaan edustaväristä, jonka jokainen osannee tässä vaiheessa kurssia vaihtaa. Mutta siveltimen värin ei tarvitse olla tasavärinen, vaan jos siveltimen asetuksista laitetaan valinta kohtaan "väri väriliukumasta" saadaan siitä monivärinen. Toinen tärkeä asia on "Pituus"-parametrin säätäminen. Jos siinä oleva luku on suuri, niin monivärisen siveltimen yksittäiset värialueet ovat pitkiä. Jos siinä oleva luku on pieni, värialueet ovat lyhyitä ja vaihtuvat tiuhaan.
</p>
<p><img src="_booki/gimp/static/GIMP-taidetta_html_507fb5ad-fi.jpg" name="Grafiikka4"><br clear="left"> Kuva 4. Siveltimen asetuksia
</p>
<p>Kokeile erilaisia väriliukuman, sivellinmallien ja pituuden yhdistelmiä. Kokeile myös "käännä"-ja "häivytä"-toimintoja seuraavaan tyyliin:
  <br></p>
<p><img src="_booki/gimp/static/GIMP-taidetta_html_6379612c-fi.jpg" name="Grafiikka5"><br clear="left"> Kuva 5. Esimerkkejä kaikenlaisista eri tilanteissa käyttökelpoisista monivärisistä eri asetuksilla ja sivellinmalleilla tehdyistä sivellinvedoista.
</p>
<p><strong>Monivärinen teksti</strong>
</p>
<p>Mikäs sen piristävämpää kuin monivärinen teksti tavallisen tylsän mustan fontin sijasta? Lopuksi vielä harjoittelemme sellaisten tekemistä. GIMP-tutoriaaleja, joissa eri ihmiset esittelevät omia patenttiratkaisujaan logojen luomiseen on kasapäin, osa on todella helposti toteutettavissa, osa vaatii paljon ammattitaitoa toteutukseen. Seuraavaksi esittelen oman ratkaisuni, joka on sieltä yksinkertaisimmasta päästä:
</p>
<p>Luo ensin uusi kuva ja kirjoita siihen tavallisella tekstillä "Moi".
</p>
<p><img src="_booki/gimp/static/GIMP-taidetta_html_m41368d53-fi.jpg" name="Grafiikka6"><br clear="left"><font size="3">Kuva 6. Tavallista tekstiä</font>
</p>
<p>Se jälkeen valitse työkalupaletista "valitse väriltään yhdenmuotoisia alueita"
</p>
<p><img src="_booki/gimp/static/GIMP-taidetta_html_5671d742-fi.jpg" name="Grafiikka7"><br clear="left"><font size="3">Kuva 7. Taikasauva-työkalu eli "valitse väriltään yhdenmukaisia alueita" valittu</font>
</p>
<p>sitten painat hiiren ykköspainiketta ison "M"-kirjaimen sisällä, jolloin se tulee valituksi. Sen jälkeen otat esiin väriliukuma-työkalun<img alt="liuku" src="_booki/gimp/static/GIMP-variliukuma-fi.jpg"> ja värität sillä M-kirjaimen sisustan. Kun siis vedät hiirellä väriliukumaa kuvaan, sekä alku-että päätepisteen tulee olla kirjaimen sisällä. Jos se menee ulos siitä alueesta, niin tämä ei onnistu. Tee muille kirjaimille (ja i:n pisteelle) samoin, ja lopputulos on jotain tällaista:
</p>
<p><img src="_booki/gimp/static/GIMP-taide-fi.jpg" name="Grafiikka8" align="left" border="0" height="160" width="268"><br clear="left"> Kuva 8. Taiteellinen kirjoitus.
</p>
<p>Kokeile myös muita väriliukumia ja muotoja ja tee niillä muutama oman näköisesi taiteellinen sana. Erityisesti voit vielä valita taikasauvalla taustan ja laittaa siihen jonkun muun väriliukuman, seuraavaan tyyliin:
</p>
<p><img src="_booki/gimp/static/GIMP-taide2-fi.jpg" name="Grafiikka9" align="left" border="0" height="213" width="267"><br clear="left"> Kuva 9. Vielä hienompi logo.
</p>
<p>Jälkihuomautus: Olisi ollut fiksumpaa ensin tehdä väriliukuma ja sitten kirjoittaa päälle "moi". Nyt o-kirjaimen sisältö jäi valkoiseksi ja se täytyi värjätä erikseen, mikä teki lopputuloksesta hiukan hutiloidun näköisen. Valitettavasti en jaksa korjata opasta enää tähän aikaan illasta, mutta kehoitan kaikkia tekemään tämän asian myös sillä fiksummalla tavalla:)
</p>
</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>