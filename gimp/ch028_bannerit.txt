<div id="main-content">
<h1><font size="4">Bannerit </font>
</h1>
<p><span>Bannerilla</span> tarkoitetaan useimmiten netissä olevia pieniä mainoskylttejä, jotka usein välkkyvät tai vaihtavat tekstiään määräajoin. <span>Sigillä</span> (signature) tarkoitetaan taas mm. keskustelufoorumeilla käytettyä kuvaa, joka esiintyy jokaisen tietyn henkilön kirjoituksen perässä. Joskus sigi voi olla myös pelkkä tekstinpätkä, mutta usein myös kuva. Sekä bannereiden että sigien ”välkkymisten” kanssa kannattaa olla varovainen, sillä ne saattavat joskus rasittaa silmää. Myös kokoa kannattaa harkita: liian isokokoiset sigit ja bannerit vievät tilaa liikaa ja ovat epäkäytännöllisiä. 
</p>
<p><span>Banneri-tyyliset animaatiot tehdään tasojen avulla. Tehdäänpä yksinkertainen esimerkkianimaatio: </span>
</p>
<p><span>Luodaan uusi kuva, esim. 200*100-kokoinen:</span>
</p>
<p><img title="gimp2_html_3b529ff5" alt="gimp2_html_3b529ff5" src="_booki/gimp/static/GIMP-bannerit-gimp2_html_3b529ff5-fi.jpg" name="grafiikka1" height="233" width="546"><br clear="left">Kuva 1. Uusi kuva luotu
</p>
<p>Sitten luomme siihen uusia tasoja: ”Ikkunat”=&gt;”Tasot” tai näppäinyhdistelmä <span>Ctrl+L</span>.
</p>
<p><img src="_booki/gimp/static/GIMP-bannerit-gimp2_html_m5e5c069b-fi.jpg" name="grafiikka2"><br clear="left">Kuva 2. Tasotyökalu. Napsauta vasemmassa alakulmassa olevaa ”Uusi taso”-painiketta ja 
</p>
<p><img src="_booki/gimp/static/GIMP-bannerit-gimp2_html_579184e1-fi.jpg" name="grafiikka3"><br clear="left">Kuva 3. Uuden tason täyttötapa on hyvä olla taustaväri, eli valkoinen (mikäli et ole muuttanut sitä). 
</p>
<p>Tee vielä yksi samanlainen taso. Voit käyttää myös ”Kahdenna taso”-painiketta (neljäs vasemmalta). 
</p>
<p><img src="_booki/gimp/static/GIMP-bannerit-gimp2_html_m2324b208-fi.jpg" name="grafiikka4"><br clear="left"><font size="3">Kuva 4. Kuvassa olevat tasot </font>
</p>
<p>Sitten vaikka piirrämme pensselillä kuhunkin tasoon jotakin, vaikka seuraavaan tapaan:
</p>
<p><img src="_booki/gimp/static/GIMP-bannerit-gimp2_html_m4da90fd7-fi.jpg" name="grafiikka5"><br clear="left"><font size="3">Kuva 5: ”Moi”-animaatio</font>
</p>
<p>Pensseli (tai mikä tahansa muu työkalu) piirtää juuri siihen tasoon, mikä on napsautettu aktiiviseksi (kuvassa 5 tällä hetkellä sinisellä taustalla oleva ”Uusi taso#1”), ei muihin tasoihin. Voit napsautella tasojen silmiä umpeen jos muut tasot häiritsevät työskentelyäsi. Jos tasoja on todella paljon, niin ”Shift+silmän napsauttaminen” avaa tämän tietyn silmän ja laittaa kaikki muut silmät umpeen. 
</p>
<p>Sitten tallennamme kuvan 
</p>
<p><img src="_booki/gimp/static/GIMP-bannerit-gimp2_html_adacd95-fi.jpg" name="grafiikka6"><br clear="left">Kuva 6. Muista jälleen ”Tallenna animaationa”-optio
</p>
<p><img src="_booki/gimp/static/GIMP-bannerit-gimp2_html_4325d139-fi.jpg" name="grafiikka7"><br clear="left">Kuva 7. Tauko ruutujen välissä on hyvä olla niin pitkä että lukija ehtii lukea siinä olevan viestin. Esim. 3000 millisekuntia eli kolme sekuntia on hyvä aika tässä tapauksessa. Olkoon ruutujen poistotapa ”Oletus”, tallennetaan kuva ja katsotaan mikä on lopputulos: 
</p>
<p><img src="_booki/gimp/static/GIMP-bannerit-moi-fi.gif" name="grafiikka8"><br clear="left">Kuva 8. Ups, tasot menevät järjestyksessä ”Alhaalta ylöspäin”, eli ”Moi”-banneri on aika epälooginen. Meidän olisi pitänyt piirtää ne päinvastaisessa järjestyksessä kuvan 5 käyttöliittymään. Mutta äkkiäkös luomme uuden: 
</p>
<p><img src="_booki/gimp/static/GIMP-bannerit-gimp2_html_1a9d3870-fi.jpg" name="grafiikka9"><br clear="left">Kuva 9. Parempi yritys
</p>
<p><img src="_booki/gimp/static/GIMP-bannerit-moi2-fi.gif" name="grafiikka10"><br clear="left">Kuva 10. Näin se menee oikein päin, mutta laajennetaan vielä animaatiota yhdellä tasolla: 
</p>
<p><img src="_booki/gimp/static/GIMP-bannerit-gimp2_html_m7964d781-fi.jpg" name="grafiikka11"><br clear="left">Kuva 11. Luomme vielä yhden tason
</p>
<p><img src="_booki/gimp/static/GIMP-bannerit-moi3-fi.gif" name="grafiikka12"><br clear="left">Kuva 12. Vielä yksi animaatio
</p>
<p><strong>Eri tasojen näkyvyyden kesto</strong>
</p>
<p>Jos jokainen taso jouduttaisiin näyttämään vakiokeston ajan, olisi touhu melko rajoittunutta. GIMP:issä pystytään tasotyökalun avulla säätämään jokaisen tason näkyvyyden kestoa millisekunneissa erikseen. Napsauta hiiren kakkospainiketta tason päällä, valitse ”Muokkaa tason ominaisuuksia” ja laita tason nimen perään suluissa tason näkyvyyden kerto, esim. (3000ms) tarkoittaa 3000 millisekuntia eli 3 sekuntia. Voit tehdä esimerkiksi seuraavat arvot tasoille: 
</p>
<p><img src="_booki/gimp/static/GIMP-bannerit-gimp2_html_3c9bd478-fi.jpg" name="grafiikka13"><br clear="left">Kuva 13. Tasoille annettu näkyvyyksien kestot: Ruutu 4:lle 3 sekuntia, muille 0,5 sekuntia 
</p>
<p>Katsotaanpa miltä tämä näyttää: 
</p>
<p><img src="_booki/gimp/static/GIMP-bannerit-moi4-fi.gif" name="grafiikka14"><br clear="left">Kuva 14. Vielä eräs ”Moi”-animaatio. ”Moi”-sana kokonaisuutena näkyy kolmen sekunnin ajan, yksittäiset kirjaimet puolen sekunnin ajan.
</p>
<p><strong>Lopputehtävä: </strong><span>Tee joku GIMP-banneri edellä esitetyllä tavalla. Sen tekninen toteutus arvostellaan arvosanalla, joka vaikuttaa jonkin verran tietotekniikan numeroon. Vaatimukset: </span>
</p>
<p>- Siinä on oltava joku mielekäs idea tai luettava teksti, ei pelkästään mitään söherrystä pensselillä
</p>
<p>- Käytä mielellään myös värejä, ei pelkkää mustaa ja valkoista. Tietysti mustavalkoanimaatiokin voi olla hieno, kunhan siinä on jotain ideaa enemmän kuin omassa esimerkissäni:)
</p>
<p>- Tasoja on oltava vähintään neljä
</p>
<p>- Tasoilla täytyy olla vaihteleva näkyvyys, tehty kuvan 13 kaltaisella tavalla
</p>
<p>- Jos haluaa lisäpinnoja tästä työstä, niin hämmästytä minut jollakin idealla, jota en ole tässä monisteessa esittänyt. Esimerkiksi laatikossa pomppiva pallo tai pyörivä potkuri jonka esteettisyys on korkeaa laatua saa korkean arvosanan.
</p>
<p><span>X-Files-Lisätehtävä</span>: jotkut (ihan vakavastikin otettavat) psykologit uskovat, että kuviin voi lisätä muutaman kymmenen millisekuntin tekstipätkiä, joita emme tietoisesti näe, mutta jotka pureutuvat ihmisen alitajuntaan. Esimerkiksi Pizzamainokseen voi lisätä hetkellisesti välähtävän "herkullista"-lauseen tai auton kuvaan "Osta". Tee tällainen mainos ja tutki, toimiiko se oikeasti:) 
</p>
</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>