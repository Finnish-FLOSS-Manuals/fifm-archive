<div id="main-content">
<h1>Koon muuttaminen
  <br></h1>
<p>Nyt osaamme jo ladata kuvan GIMP:iin ja tehdä sillä muutamia eksoottisia taidekuvia ja piirtää sillä hiukan. Nämä kokeilut auttavat tuntuman saamista GIMP:iin, mutta eivät sinänsä ole tärkeimpiä asioita kuvankäsittelyssä. Tässä oppaassa on vaihteeksi taas hiukan tärkeämpiä perusasioita:
</p>
<p><strong>Kuvan koon muuttaminen</strong>
</p>
<p>Kuvan koon ja mittasuhteiden muuttaminen on eräs tärkeimmistä kuvankäsittelyn perustaidoista. Lataa joku kuva GIMP-ohjelmaan. Napsauta sen päällä hiiren kakkospainiketta ja valitse avautuvasta valikosta ”Kuva”=&gt;”Skaalaa”, tai valitse sama toiminto kuvaikkunan valikkoriviltä. Kuvan koon muuttamiseen tarkoitettu ikkuna (kuva 1) on käyttöliittymältään hiukan erikoinen. Jos haluat muuttaa kuvan leveyttä/korkeutta siten että suhteet säilyvät samana, pidä ketjun kuva (ympyröity punaisella) <span>yhtenäisenä</span>, GIMP muuttaa automaattisesti suhteet oikeiksi. Jos taas haluat muuttaa <em>pelkästään</em> leveyttä tai korkeutta, niin napsauta ketjun kuvaa, sen lenkit irtoavat ja ketju on siis <span>epäyhtenäinen</span>. Nyt leveyden muuttaminen ei vaikuta kuvan korkeuteen tai päinvastoin. 
</p>
<p><img title="moi5" alt="moi5" src="_booki/gimp/static/GIMP-koonmuuttaminen-moi5-fi.JPG" name="Grafiikka2" align="left" border="0" height="338" width="390"><img src="http://fi.flossmanuals.net/floss_fi/pub/GIMP/uusikuva/" height="0" width="0"><br clear="left"> Kuva 1. Kuvan koon muuttaminen
</p>
<p>Vielä muutama sana "Laatu"-valikosta: siinä on kolme valintaa: "Ei mitään" (nopein), "Lineaarinen" ja "Kuutiollinen" (paras). Nimensä mukaisesti "Ei mitään" tekee koon muuttamistyön nopeimmin, mutta jälki on myös huonointa. Kuutiollinen ottaa eniten aikaa, mutta jälki on myös parasta. Nykyajan tietokoneet ovat pääsääntöisesti niin nopeita että interpolaatio kannattaa olla "kuutiollinen" huolehtimatta tietokoneen käyttämästä ajasta, jos haluaa hyvää ja siistiä jälkeä. 
</p>
<p><strong>Kuvan rajaaminen</strong>
</p>
<p>Tämä onnistuu napsauttamalla taas kuvan päällä hiiren kakkospainiketta ja valitsemalla ”työkalut”=&gt;”muuntotyökalut”=&gt;”rajaa ja muokkaa kokoa”. Piirrä hiirellä suorakulmion ala, jonka haluat rajata ja paina ilmestyneestä ikkunasta painiketta ”Rajaa”. Vaihtoehtoisesti voit valita saman kuvaikkunan valikkoriviltä tai jopa työkaluikkunasta <img alt="rajaus" src="_booki/gimp/static/GIMP-koonmuuttaminen-rajaus-fi.jpg">-kuvaa napsauttamalla. Sen tarkempiin säätöihin palaamme myöhemmässä vaiheessa. 
</p>
<p><strong>Peilaus</strong>
</p>
<p>Peilaustyökalun<img alt="vaihto" src="_booki/gimp/static/GIMP-koonmuuttaminen-vaihto1-fi.jpg"> ansiosta voit saada kuvan peilattua joko ”peilikuvakseen” tai "ylösalaisin”. Kokeile tätä GIMPin työkaluikkunassa olevaa työkalua.
</p>
<p><img src="_booki/gimp/static/GIMP-koonmuuttaminen-gimp2_html_m67e633a2-fi.jpg" name="Grafiikka1" align="left" border="0" height="503" width="200"><br clear="left"> Kuva 2. Peilaustyökalu. Valitse peilaustyyppi vaaka- tai pystyakselilla, tallenna muuttuneet kuvat
  <br><br></p>
<p><img src="_booki/gimp/static/GIMP-koonmuuttaminen-gimp3_html_m5ffd1920-fi.jpg" name="Grafiikka3" align="left" border="0" height="274" width="258"><br clear="left"> Kuva 3. Tästä saat valittua peilaustyypin:vaaka-vai pystyakseli?
</p>
<p><strong>Muuntaminen mustavalkokuvaksi</strong>
</p>
<p>Värikuvan saa mustavalkokuvaksi monella tavalla, mutta ylivoimaisesti yksinkertaisin tapa on napsauttaa hiiren kakkospainiketta kuvan päällä ja valita ”Kuva”=&gt;”Tila/muoto”=&gt;”harmaasävy”. Tallenna muokattu kuva eri nimellä.
</p>
</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>