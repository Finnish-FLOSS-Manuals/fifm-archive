<div id="main-content">
<h1><font size="4">Toimintamoodit</font>
</h1>
<p>Tässä oppaassa on tarkoitus perehtyä tarkemmin rajausten eri toimintamoodeihin. Ottaessasi minkä tahansa rajaustyökalun yksinkertaisesta hirttonuorasta<img title="hirttonuora" src="_booki/gimp/static/GIMP-hirttonuora-fi.jpg" name="grafiikka1" alt="hirttonuora" height="25" width="29"> taikasauvaan<img src="_booki/gimp/static/GIMP-taikasauva-fi.jpg" name="grafiikka2" alt="taika">, sen asetuksissa on ensimmäisenä neljä arvoituksellista painiketta:
</p>
<p><img src="_booki/gimp/static/GIMP-valinta-fi.JPG" name="grafiikka1"><br> Kuva 1. Eri toimintamoodit
</p>
<p>Seuraavaksi teemme erilaisia valintoja näiden moodien avulla. Tulemme huomaamaan, että pystymme muovaamaan valinnan reunoja huomattavasti joustavammin kuin tähän asti.
</p>
<p>Kuten jo tuli ilmi rajausoppaiden ensimmäisessä osassa, nämä ovat vaihtoehtoisia painikkeita, joista vain yksi voi olla valittuna kerrallaan. Valittuna oleva painike näkyy muita tummempana, esimerkiksi kuvassa 1 valittuna on vasemmalta ensimmäinen nappi. Oletuksena tämä nappi on valittuna, eli kyseessä on valinnan <strong><em>normaali</em> moodi.</strong> Tämä tarkoittaa sitä että kun teet uuden valinnan, edellinen valinta poistuu. Seuraava painike on ”<strong>Lisää edelliseen valintaan”-moodi. </strong>Tämä tarkoittaa sitä että edellinen valinta ei poistu, vaan siihen <strong>lisätään</strong> kaikki ne pikselit jotka sisältyvät uuteen valintaan. Näin saadaan aikaan monimutkaisempia valintoja. Avaa mikä tahansa kuva ja tee seuraavanlaisia (tai erilaisia, mutta vastaavalla tekniikalla tehtyjä) kuvia: <img src="http://fi.flossmanuals.net/floss_fi/pub/GIMP/" height="0" width="0"></p>
<p><img src="_booki/gimp/static/GIMP-rajaukset2_html_51d487fa-fi.jpg" name="grafiikka2"><br> Kuva 2. Kaksi suorakulmiovalintaa yhdistettynä Suomen lipun symboliikkaan:)
</p>
<p><img src="_booki/gimp/static/GIMP-rajaukset2_html_2b4d056d-fi.jpg" name="grafiikka4"><br clear="left">Kuva 3. Ympyrävalinnoilla (<strong>Lisää</strong>-moodi) tehty pehmeä reunoitus
</p>
<p>Seuraava moodi on <strong>Vähennä-moodi</strong>. Se tarkoittaa sitä, että kaikki valinnat, joissa on yhteisiä pikseleitä ensimmäisen valinnan kanssa (joka on tehty <strong>Normaali</strong>-moodissa), vähennetään ensimmäisestä valinnasta. Tällä lailla saadaan vaikka seuraavanlaisia kuvia:
</p>
<p><img title="rajaukset2_html_17c2a3e7" alt="rajaukset2_html_17c2a3e7" src="_booki/gimp/static/GIMP-rajaukset2_html_17c2a3e7-fi.jpg" name="grafiikka3" height="455" width="385"><br clear="left"><br> Kuva 4. Ympyrävalinta, josta on vähennetty suorakulmiovalinta
</p>
<p><strong><font color="#ff0000">Huomio!</font></strong> Etenkin taikasauva kanssa ”Vähennä”-moodilla on erittäin strateginen merkitys. Taikasauvalla voidaan valita tietty ala, josta sitten yksinkertaisemmalla suorakulmio- tai ellipsivalinnalla vähennetään haluttu osuus.
</p>
<p>Viimeisinpänä moodina listassamme on ”<strong>Leikkaa”</strong>. Leikkaa-moodi ottaa huomioon ainoastaan ne pikselit, jotka ovat yhteisiä kaikille tekemillemme valinnoille. Esimerkiksi seuraavasta alunperin ellipsivalinnasta on leikattu päät pois suorakulmiovalinnan avulla:
</p>
<p><img src="_booki/gimp/static/GIMP-rajaukset2_html_m17eb3fff-fi.jpg" name="grafiikka6"><br> Kuva 6. Ellipsi- ja suorakulmiovalinnan kanssa saatu ”sikarinmuotoinen” valinta, kun moodi on ollut ”Leikkaa”. Tee samanlainen!
</p>
<p><strong><font color="#ff0000">Huomio2!</font></strong> Jos haluat tehdä lisäävän tai vähentävän valinnan siten, että se alkaa toisen valinnan sisältä, se täytyy tehdä normaalissa moodissa painaen joko "Shift"-näppäintä (lisää edelliseen valintaan) tai "Ctrl"-näppäintä (vähentää edellisestä valinnasta) Huomaa "+" ja "-"-merkit jotka ilmaisevat lisäämistä ja vähentämistä. Ilman näitä näppäimiä valintatyökalu siirtää tehtyä valintaa (jos minulta kysyt, niin kyllä, tämä on hiukan outoa:).
</p>
<p><strong>Edistyneempiä valintamenetelmiä</strong> (jos olet aloittelija ja nämä menevät vaikeusasteeltaan liian korkeaksi, voit jättää ne väliin tässä vaiheessa):  
</p>
<p><strong>Pikamaski</strong>
</p>
<p>Mitä guru tekee sitten kun hirttonuora, taikasauva, taikasakset tai mitkään muut työkalut eivät tunnut auttavan? Ratkaisuna on pikamaski, jolla saa minkä tahansa muotoisen objektin valittua kätevästi ja pikkutarkasti. Huomaa, että pikamaski, kuten oikeastaan ”oikeatkin” maskit ovat todellakin valintatyökaluja! Kun tämän ymmärtää, on ymmärtänyt maskien olemuksen syvällisesti. Haittapuolena pikamaskissa on lähinnä se, että valinnan tekeminen vie aikaa, mutta monesti ei ole muita vaihtoehtoja. 
</p>
<p><strong>Luo ja muokkaa polkuja eli Bezier-käyrä</strong>
</p>
<p>Bezier-käyrässä eli polkutyökalussa<img src="_booki/gimp/static/GIMP-polku-fi.jpg" name="grafiikka7"> voi hämätä sana ”Polku”. Mitä se on? Lyhyesti sanottuna, polku on minkälainen viiva tahansa, joko käyrä tai suora. Matemaattisesti ottaen Bezier-käyrällä ja hirttonuoralla<img src="_booki/gimp/static/GIMP-hirttonuora-fi.jpg" name="grafiikka8" alt="hirto"> tekemällämme valintakäyrällä on eroa, mutta käytännön kuvankäsittelyssä harvemmin- ei siis kannata vaivata päätänsä sillä.
</p>
<p>Arkipäivän kuvankäsittelyssä tarvitsemme Bezier-käyrän piirtotaitoa harvoin jos koskaan. Se onkin tarpeen enemmän matemaattisessa rajojen määrittelyssä. Periaatteet ovat seuraavat: pelkällä hiiren klikkauksella saat aikaan suoran viivan. Jos pidät hiiren näppäintä pohjassa ja liikutat kursoria, saat lisättyä ”kahvan”, jolla saat kaarevuutta polkuun. Kahvalle voit hiiren avulla säädellä pituutta (nollasta mielivaltaisen korkeaan pituuteen), joka vaikuttaa siihen kuinka <em>korkea käyrä on</em>, ja asennon (välillä 0 ja 360 astetta), joka ilmaisee, <em>missä suunnassa on kaaren huippu</em>. Periaatteessa Bezier-käyrällä voit tehdä vaikka kuinka pikkutarkan rajauksen tahansa mutta harva ryhtyy siihen käytännössä- käytännössä taikasakset, taikasauva tai pikamaski on paljon kätevämpi ja nopeampi! Mutta jos haluat lähteä opiskelemaan syvemmin esimerkiksi matemaattista kuvankäsittelyä tai 3D-grafiikkaa, niin Bezier-käyrät ovat pitkällä tähtäimellä välttämättömiä. 
</p>
<p><img src="_booki/gimp/static/GIMP-rajaukset3_html_2b6379ec-fi.jpg" name="grafiikka1"><br clear="left"> Kuva 1. Bezier-työkalu. Tekemästäsi polusta saat valinnan painamalla ”Luo valinta polusta”-nappia. ”Piirrä polku”-toiminto on tarpeen, jos haluat valinnan sijasta piirtää kuvaan valitsemallasi pensselillä ja edustavärillä.
</p>
<p><strong>Lopuksi</strong>
</p>
<p>Nyt olemme selvittäneet itsellemme GIMP:in valintatyökalujen moodit ja kaikki muut valintametodit ja erikoiskikat. Näiden avulla saamme aikaan monimuotoisia valintoja ja rajoitukset näissä eivät piile niinkään itse työkaluissa, vaan mielikuvituksessamme. Miten tehdä miellyttävän muotoisia kuvia, jos ne eivät ole suoraan valittavissa perustyökaluilla vaan valintoja joudutaan yhdistelemään, leikkaamaan tai lisäämään toisiinsa? Jälleen kerran, kokemus tuo varmuutta.
</p>
</div><ul Class="menu-goes-here"><li Class="booki-section">Johdanto</li><li><a href="/gimp/index">Johdanto</a></li>
<li Class="booki-section">Asennus</li><li><a href="/gimp/ch003_asennus">Asennus</a></li>
<li Class="booki-section">Asetukset</li><li><a href="/gimp/ch005_asetukset">Asetukset</a></li>
<li Class="booki-section">Aloittelijan oppaat</li><li><a href="/gimp/ch007_johdatus">Johdatus</a></li>
<li><a href="/gimp/ch008_kokeiluja">Kokeiluja</a></li>
<li><a href="/gimp/ch009_uuden-kuvan-tekeminen">Uuden kuvan tekeminen</a></li>
<li><a href="/gimp/ch010_koon-muuttaminen">Koon muuttaminen</a></li>
<li><a href="/gimp/ch011_valinnat">Valinnat</a></li>
<li><a href="/gimp/ch012_toimintamoodit">Toimintamoodit</a></li>
<li><a href="/gimp/ch013_kuvien-manipulointi">Kuvien manipulointi</a></li>
<li><a href="/gimp/ch014_reunat">Reunat</a></li>
<li><a href="/gimp/ch015_kuvateksti">Kuvateksti</a></li>
<li><a href="/gimp/ch016_kloonaus">Kloonaus</a></li>
<li Class="booki-section">Kehittyneen käyttäjän oppaat</li><li><a href="/gimp/ch018_tasot">Tasot</a></li>
<li><a href="/gimp/ch019_valokuvien-parantaminen">Valokuvien parantaminen</a></li>
<li><a href="/gimp/ch020_taidetta">Taidetta</a></li>
<li><a href="/gimp/ch021_sumua">Sumua</a></li>
<li><a href="/gimp/ch022_etaisyydet">Etäisyydet</a></li>
<li><a href="/gimp/ch023_iwarp">Iwarp</a></li>
<li><a href="/gimp/ch024_kanavat">Kanavat</a></li>
<li><a href="/gimp/ch025_script-fu">Script-fu</a></li>
<li><a href="/gimp/ch026_lapinakyvyys">Läpinäkyvyys</a></li>
<li><a href="/gimp/ch027_animaatio">Animaatio</a></li>
<li><a href="/gimp/ch028_bannerit">Bannerit</a></li>
<li Class="booki-section">Edenneen käyttäjän oppaat</li><li><a href="/gimp/ch030_kuvaformaatit">Kuvaformaatit</a></li>
<li><a href="/gimp/ch031_teoriaa">Teoriaa</a></li>
<li><a href="/gimp/ch032_pensselit">Pensselit</a></li>
<li><a href="/gimp/ch033_haaveilua">Haaveilua</a></li>
<li><a href="/gimp/ch034_avaruusmaisema">Avaruusmaisema</a></li>
<li><a href="/gimp/ch035_kolmiulotteisuus">Kolmiulotteisuus</a></li>
<li><a href="/gimp/ch036_konffausta">Konffausta</a></li>
<li><a href="/gimp/ch037_selektiivinen">Selektiivinen</a></li>
<li><a href="/gimp/ch038_retusointi">Retusointi</a></li>
<li><a href="/gimp/ch039_sumentaminen">Sumentaminen</a></li>
<li><a href="/gimp/ch040_syvays">Syväys</a></li>
<li><a href="/gimp/ch041_alfakanava">Alfakanava</a></li>
<li Class="booki-section">Liitteet</li><li><a href="/gimp/ch043_tekijat">Tekijät</a></li>
</ul>