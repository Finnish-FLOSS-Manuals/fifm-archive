<div id="main-content"><h1>Mikä Booktype on?</h1>
<p><img src="http://fi.flossmanuals.net/kirjoita/booktype/_draft/_v/1.0/static/booktype-3adae09192006b1f.png" alt="Booktype logo"></p>
<p>Booktypellä voit luoda kirjoja. Oikeita paperikirjoja, jotka näyttävät hyvältä ja joita voit pitää käsissäsi. Voit myös käyttää Booktypeä kirjojen tuottamiseen epub-tiedostoina (e-kirjoina), PDF-tiedostoina, OpenOffice-tiedostoina, verkkosivuina ja muissakin muodoissa.<br><br>Booktype mahdollistaa kirjojen tuottamisen joko yksin tai yhteistyönä. Booktype on myös sosiaalinen ympäristö, jossa voit keskustella kirjojen tuotannosta, hakea apua muilta, etsiä apuasi tarvitsevia projekteja, hakea apua muilta, kääntää sisältöä ja julkaista valmiita teoksia.   <br><br>Booktype tukee sisällön nopeaa kehittämistä. Voit käyttää Booktypeä luodaksesi sisältöä intensiivisissä kirjapyrähdyksissä. Kirjapyrähdykset ovat intensiivisiä yhteistyötapahtumia, joissa 6-10 ihmistä keskittyy kirjoittamaan kirjan 3-5 päivän aikana. Nämä ihmiset voivat olla samassa huoneessa tai eri puolilla verkkoa, kummassakin tapauksessa he työskentelevät yhdessä samaan aikaan luodakseen kirjan nopeasti.<br><br>Voit käyttää Booktypeä hyvin perinteiseen kirjantuotantoprosessiin, mutta Booktype luotiin mahdollistamaan kirjapyrähdysten mahdollistamat nopeamman tuotannon mallit. Niinpä Booktypen ominaisuudet sopivat nykyaikaisen print on demand -painatuksen tahtiin. Booktypeä käyttäen kirja voidaan luoda 2-5 päivässä ja sen jälkeen painoon valmis lähdekoodi (kirjaksi muotoiltu PDF) voidaan luoda 2-5 minuutin aikana ja ladata sopivimpaan print on demand -palveluun.<br><br>Riippumatta siitä teetkö yhteistyötä, kirjoitatko yksin, kehitätkö kirjoja nopeasti vaiko hitaasti - Booktypen parissa työskenneltyäsi et enää koskaan ajattele julkaisutoiminnasta samalla tavalla.<br><br>Booktypen kehittäjä on Sourcefabric ja se on julkaisu vapaana ohjelmistona General Public Licence (GPL 2+) -lisenssillä. Tämä merkitsee, että se voidaan ladata ilmaiseksi, sen asentaminen ja käyttö on vapaata. Lisäksi avoin lähdekoodi mahdollistaa Booktypen muokkaamisen omia käyttötarkoituksia varten.</p>
<p>Booktypen kotisivut ovat osoitteessa <a title="http://www.sourcefabric.org/en/booktype/" href="http://www.sourcefabric.org/en/booktype/">http://www.sourcefabric.org/en/booktype/</a>.</p></div><ul Class="menu-goes-here"><li Class="booki-section">Booktype</li><li><a href="/booktype/index">Booktype</a></li>
<li><a href="/booktype/ch002_kayttajatunnuksen-luominen">Käyttäjätunnuksen luominen</a></li>
<li><a href="/booktype/ch003_kojelautani">Kojelautani</a></li>
<li Class="booki-section">Kirjat</li><li><a href="/booktype/ch005_kirjan-luominen">Kirjan luominen</a></li>
<li><a href="/booktype/ch006_lisaa-uusi-luku">Lisää uusi luku</a></li>
<li><a href="/booktype/ch007_luvun-muokkaaminen">Lukujen luominen</a></li>
<li><a href="/booktype/ch008_sisallysluettelo">Sisällysluettelo</a></li>
<li><a href="/booktype/ch009_kuvien-lisaaminen">Kuvien lisääminen</a></li>
<li Class="booki-section">Ihmiset</li><li><a href="/booktype/ch011_viestinta">Viestintä</a></li>
<li Class="booki-section">Liitteet</li><li><a href="/booktype/ch013_kirjasta">Kirjasta</a></li>
<li><a href="/booktype/ch014_lisenssi">Lisenssi</a></li>
</ul>