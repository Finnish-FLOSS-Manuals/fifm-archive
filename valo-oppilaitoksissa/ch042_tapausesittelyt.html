<div id="main-content"><h1>Tampereen Rudolf Steiner -koulu</h1>
<p>Tampereen Rudolf Steiner-koulun muuttaessa uusiin tiloihin 2007 otettiin samalla käyttöön Opinsys Oy:n toimittama Linux-päätejärjestelmä. Yli viiden vuoden kokemuksella toiminnanjohtaja ja talouspäällikkö Ilkka Kaakkolammi toteaa ratkaisun olevan edullinen ja helppo.</p>
<p>Aiemmin Tampereen steinerkoululla oli ollut vain muutamia tietokoneita yhdessä tietokoneluokassa. Uuden rakennuksen myötä tuli käyttöön iso tietokoneluokka ja lisäksi päätteitä ripoteltiin ympäri koulua ja opettajien tiloja, eli alussa päätteitä oli reilut 30 kappaletta. Vuosien varrella päätteitä on hankittu lisää ja nyt niitä on noin 90 kappaletta. Lisäksi on hankittu liikuteltava läppärikaappi, jonka avulla missä tahansa luokassa voidaan tarvittaessa ottaa tietokoneet käyttöön. Steiner-koulun opetusohjelman mukaisesti tietokoneita käytetään vain luokilla 9.-13., joissa on yhteensä lähes 200 oppilasta, eli tietokoneiden määrä suhteessa oppilaisiin on 1:2.</p>
<p>Alussa hallinnon työasemat olivat Windows-koneita, mutta muutama vuosi sitten nekin korvattiin Linux-päätteillä. Testikäyttöön on hankittu Android-taulutietokoneita, mutta niitä ei ole kytketty keskitettyyn Linux-päätejärjestelmään kuten muut tietokoneet.</p>
<p style="text-align: justify;"><img title="Tampereen Steiner-koulun lukion vuosirehtori Maria Kaunisvesi ja toiminnanjohtaja Ilkka Kaakkolammi" src="_booki/valo-oppilaitoksissa/static/tresteiner1.JPG" alt="Tampereen Steiner-koulun lukion vuosirehtori Maria Kaunisvesi ja toiminnanjohtaja Ilkka Kaakkolammi" width="567" height="698" align="bottom"></p>
<p>Linux-päätejärjestelmän sydämenä on koulun vintillä konehuoneessa pari Linux-keskuspalvelinta. Konehuoneessa on myös yksi Windows-palvelin, jotka on välttämättön tiettyjen kiinteistöautomaation, oppilas- ja taloushallinnon ohjelmistojen takia, mutta niidenkin käyttö tapahtuu nykyisin Linux-päätteiden kautta, joten Windows-työasemia ei tarvitse olla. Lisäksi koulussa on infotaulut, nekin osana Linux-päätejärjestelmää.</p>
<p>Vuonna 2007 hankituista päätetietokoneista noin 10 on hajonnut ja ne on korvattu uusilla. Näytöt eivät ole hajonneet lainkaan ja päätteiden keskusyksiköt ovat pitkäikäisiä, joten 5-6 vuoden laite-elinkaari tuottaa sekä ekologisia että ekonomisia etuja.</p>
<p style="text-align: justify;"><img src="_booki/valo-oppilaitoksissa/static/tresteiner2.JPG" alt="Linux-päätteitä luokassa" width="600" height="400" align="bottom"></p>
<p>Koulu ostaa itse kaikki laitteet ja päätteiden asennuksen suorittaa kiinteistöhoitaja. Linux-päätejärjestelmän palvelin ja sitä kautta tuotettava palvelu on toimittajayritys Opinsys Oy:n vastuulla. Koulussa ei ole lainkaan omaa IT-tukihenkilöä eikä kenenkään opettajan tarvitse korjailla koneita tai asennella ohjelmistoja. Tampereen Rudolf Steiner -koulussa tietotekniikka on työkalu, jota opettajat käyttävät opetuksen yhteydessä pedagogisista lähtökohdista. Tieto- ja viestintätekniikan integroimiseksi opetukseen koulu on mukana Opetushallituksen Digitaalista virikkeellisyyttä -projektissa, joka on Opetushallituksne osarahoittama. Lisäksi kouluun on nimitetty TVT-vastaava, joka nimenomaan keskittyy TVT:n pedagogiseen käyttöön, eikä joudu murehtimaan siitä, että tietokoneet ylipäänsä toimivat.</p>
<p>Opinsys Oy:n palvelu perustuu kuukausimaksuun, jonka suuruus riippuu järjestelmään kytkettyjen päätteiden määrästä. Toiminnanjohtaja Kaakkolammi korostaa, että ratkaisu on monella tapaa helppo: ei tarvitse tehdä ylläpitotyötä, ei ole lisenssiviidakkoa, koneisiin ei tarvitse ostaa erikseen kuvan- tai tekstinkäsittelyohjelmia koska kaikki sisältyy ja palveluna tehty hankinta on selkeä toiminnaltaan ja ennustettava kustannuksiltaan. IT-kustannukset ovat koulun muihin menoihin verrattuna todella pienet. Palvelun tarkka hinta ei ollut saatavilla haastatteluhetkellä, mutta Opinsysin hintataso on luokkaa 150€/vuosi/työasema, ja yksittäisen päätteen hankintahinta on noin 250€, joten laitteistokuluksi tulee noin 50€/vuosi/työasema.</p>
<p><img src="_booki/valo-oppilaitoksissa/static/tresteiner3.JPG" alt="Läppärikaappi" width="600" height="765" align="bottom"></p>
<h3>Käyttäjät pitävät Linux-päätteistä</h3>
<p>Sekä opettajat että oppilaat toivottivat Linux-päätteet tervetulleiksi kun ne otettiin käyttöön vuonna 2007, koska se oli selkeä parannus entiseen. Ongelmat ovat olleet vähäisiä ja liittyneet enimmäkseen ajoittaisiin toimintahäiriöihin päivitysten yhteydessä, jotka ovat korjaantuneet asentamalla uudet päivitykset.</p>
<p>Kun astuu lukion tietokoneluokkaan, huomaa heti miten viileä ja hiljainen huone on, tosin kuin perinteiset ATK-luokat. Linux-päätteissä ei ole lainkaan kiintolevyä tai tuulettimia, joten ne ovat äänettömiä. Syynä on arkkitehtuuri: päätteissä ei tarvita paljoa tehoa koska ne ovat vain ikkuna varsinaisesti palvelimella tapahtuvaan käyttöön.</p>
<p>Jokaisella käyttäjällä on oma käyttäjätunnus ja kun sillä kirjautuu sisään, näkee oman työpöydän taustakuvansa ja pääsee omiin tiedostoihin käsiksi kotikansiossa. Pääasiallinen käyttö on Internet-selain Firefox ja toimisto-ohjelmisto LibreOffice. Muita käytettyjä ohjelmia ovat Gimp-kuvankäsittely, Scribus-taitto sekä Kino- ja OpenShot-videokäsittelyohjelmat. Opetusohjelmista on käytössä mm. Geogebra matematiikan opetuksessa ja Pahvi, joka on Opinsys Oy:n kehittämä ohjelma yhteisideointiin ja ryhmäkirjoittamiseen.</p>
<p>Lukiorakennuksessa on myös avoin WLAN, jotta oppilaat pääsevät verkkoon myös läppäreillä tai omilla älypuhelimilla halutessaan.</p>
<p>Opettajien tunnuksiin sisältyy myös koulun sähköposti, mutta oppilaille sellaista ei ole katsottu tarpeelliseksi. Yleiset Wilma, Primus ja Kurre ovat myös käytössä.</p>
<h3>Tulossa Unelmakouluksi</h3>
<p>Tyytyväisten käyttäjien lisäksi Tampereen Rudolf Steiner -koulu on saanut myös ulkopuolisilta kehuja ratkaisustaan. Myös Steiner-piireissä asia on tiedostettu Espoon ja Helsingin Steiner-kouluissa onkin jo seurattu mallia ja siirrytty Linux-päätejärjestelmään, muiden Steiner-koulujen ollessa vielä suunnitteluvaiheessa.</p>
<p>Aikoinaan aloite Linux-päätteisiin siirtymisestä tuli Ilkka Kaakkolammilta, joka nykyisin on toiminnanjohtaja ja talouspäällikkö. Koulun johto tuki ajatusta, koska ratkaisu oli edullinen ja muutenkin Steiner-periaatteisiin istui hyvin "avoimilla vesillä kulkeminen". Linuxiin siirtymiseen saatiin tukea myös monilta tahoilta, kuten Opetushallitukselta ja Suomen avointen tietojärjestelmien keskus COSS:lta. Kaakkolammi kertoo olevansa tyytyväinen kuluneeseen viiteen vuoteen Linux-päätteiden kanssa. Mieleen tulevia kehityskohteita on lähinnä etäyhteydet opettajille, jotta kotoa pääsy koulun järjestelmään toimisi helpommin.</p>
<p>Tampereen steinerkoulussa perustietotekniikan järjestämisessä säästyneet voimavarat on voitu suunnata uuden kehittämiseen. Digitaalista virikkeellisyyttä -projektin lisäksi koulu osallistuu steinerkoulujen valtakunnallisen mediakasvatuksen opetusohjelman kehittämiseen. Vuoden 2012 käytännön uudistus on ollut Unelmakoulu.fi-palveluun liittyminen, jonka tunnettu käyttäjä on Kauniaisten Kasavuoren koulu, Linux-päätekoulu sekin.</p>
<p class="western">Lukion vuosirehtori Maria Kaunisvesi kertoo olevansa tyytyväinen nykyisiin työkaluihin ja kehityksen painottuvan pedagogiselle puolelle. <span>Olennaista on, miten TVT integroidaan opetukseen mahdollisimman tarkoituksenmukaisella tavalla.</span> Kaikki tekninen edistys ei välttämättä ole edistystä, kuten esimerkiksi ns. smart board eli älytauluja kokeiltiin lukiossa muutama vuosi takaperin löytämättä niille mielekästä käyttöä. Vertaisoppiminen ja opettajan muuttuminen enemmän valmentajan tyyliseksi oppimisen tukijaksi ovat mielenkiintoisia kehityssuuntia. Kaunisvesi ei halua siirtää opetusta verkkoon, vaan verkon opetukseen. Steinerkoulun lukiossa avainasia onkin rikastaa ja monimuotoistaa lähiopetusta TVT:n avulla, etäopetuksen kulttuuriin ei pyritä.</p>
<address>Kirjoittaja Otto Kekäläinen<br>Tiedot perustuu paikan päällä tehtyyn haastatteluun 29.10.2012</address></div><ul Class="menu-goes-here"><li Class="booki-section">Oppaan suunnitelma</li><li><a href="/valo-oppilaitoksissa/index">Oppaan suunnitelmat (ei tule lopulliseen versioon)</a></li>
<li Class="booki-section">Johdanto</li><li><a href="/valo-oppilaitoksissa/ch003_johdanto">Johdanto</a></li>
<li><a href="/valo-oppilaitoksissa/ch004_usein-kysytyt-kysymykset">Usein kysytyt kysymykset</a></li>
<li Class="booki-section">Pedagoginen oppimisympäristö</li><li><a href="/valo-oppilaitoksissa/ch006_pedagoginen-oppimisymparisto">Pedagoginen oppimisympäristö</a></li>
<li Class="booki-section">Toimintakuvaus</li><li><a href="/valo-oppilaitoksissa/ch008_toimintakuvaus">Toimintakuvaus</a></li>
<li Class="booki-section">Tietotekniikka osana oppimista, opetusta ja koulun toimintaa – avoimen maailman hyödyt</li><li><a href="/valo-oppilaitoksissa/ch010_avoimen-maailman-hyodyt">Avoimen maailman hyödyt</a></li>
<li><a href="/valo-oppilaitoksissa/ch011_tulevaisuuden-koulu-on-taalla-tanaan">Tulevaisuuden koulu on täällä tänään</a></li>
<li><a href="/valo-oppilaitoksissa/ch012_avoin-maailma-ja-sen-hyodyt">Avoin maailma ja sen hyödyt</a></li>
<li><a href="/valo-oppilaitoksissa/ch013_toiminnan-ja-teknologian-yhteensopivuus">Toiminnan ja teknologian yhteensopivuus</a></li>
<li><a href="/valo-oppilaitoksissa/ch014_yhteinen-strategian-laadinta">Yhteinen strategian laadinta</a></li>
<li><a href="/valo-oppilaitoksissa/ch015_osallistavat-kehitys-ja-kayttoonottoprojektit">Osallistavat kehitys- ja käyttöönottoprojektit</a></li>
<li><a href="/valo-oppilaitoksissa/ch016_kestavan-kokonaisrakenteen-ja-infrastruktuurin-luonti">Kestävän kokonaisrakenteen ja infrastruktuurin luonti </a></li>
<li><a href="/valo-oppilaitoksissa/ch017_toimivien-hankintamallien-hyodyntaminen">Toimivien hankintamallien hyödyntäminen</a></li>
<li><a href="/valo-oppilaitoksissa/ch018_hyotykaytto-ja-jatkuva-tuki">Hyötykäyttö ja jatkuva tuki </a></li>
<li><a href="/valo-oppilaitoksissa/ch019_asiakkaan-ja-omistajan-aani-kuuluviin-myos-koulutoimessa">Asiakkaan ja omistajan ääni kuuluviin myös koulutoimessa </a></li>
<li><a href="/valo-oppilaitoksissa/ch020_kuntaliitokset-muutoksen-mahdollistajana">Kuntaliitokset muutoksen mahdollistajana </a></li>
<li Class="booki-section">Hankintaopas</li><li><a href="/valo-oppilaitoksissa/ch022_hankintaopas">Hankintaopas</a></li>
<li><a href="/valo-oppilaitoksissa/ch023_tietoturva-ja-tietosuoja">Tietoturva ja tietosuoja</a></li>
<li><a href="/valo-oppilaitoksissa/ch024_julkiset-hankinnat-ja-valo">Julkiset hankinnat ja VALO</a></li>
<li><a href="/valo-oppilaitoksissa/ch025_seitseman-askelta">Seitsemän askelta hallittuun VALO-ohjelmistojen käyttöönottoon</a></li>
<li><a href="/valo-oppilaitoksissa/ch026_linux-ohutpaateratkaisujen-kustannukset">LINUX-ohutpääteratkaisujen kustannukset</a></li>
<li><a href="/valo-oppilaitoksissa/ch027_pitaisiko-hinnan-lisaksi-miettia-myos-laatua">Pitäisikö hinnan lisäksi miettiä myös laatua?</a></li>
<li Class="booki-section">Avoin lähdekoodi</li><li><a href="/valo-oppilaitoksissa/ch029_avoin-lahdekoodi">Avoin lähdekoodi</a></li>
<li><a href="/valo-oppilaitoksissa/ch030_esimerkkeja-avoimen-lahdekoodin-koulutusohjelmista">Esimerkkejä avoimen lähdekoodin koulutusohjelmista</a></li>
<li Class="booki-section">Ratkaisut ja niiden rakentaminen</li><li><a href="/valo-oppilaitoksissa/ch032_ratkaisut-ja-niiden-rakentaminen">Ratkaisut ja niiden rakentaminen</a></li>
<li><a href="/valo-oppilaitoksissa/ch033_uudet-toimintatavat-vtt">Uudet toimintatavat VTT</a></li>
<li><a href="/valo-oppilaitoksissa/ch034_koulun-unelmista-totta">Koulun Unelmista totta</a></li>
<li><a href="/valo-oppilaitoksissa/ch035_linux-kayttojarjestelmaan-siirtyminen">Linux-käyttöjärjestelmään siirtyminen</a></li>
<li Class="booki-section">Yhteenveto</li><li><a href="/valo-oppilaitoksissa/ch037_yhteenveto">Yhteenveto</a></li>
<li Class="booki-section">Tekijät</li><li><a href="/valo-oppilaitoksissa/ch039_kirjoittajat">Kirjoittajat</a></li>
<li><a href="/valo-oppilaitoksissa/ch040_lisenssi">Lisenssi</a></li>
<li Class="booki-section">Liite: tapausesittelyt</li><li><a href="/valo-oppilaitoksissa/ch042_tapausesittelyt">Tampereen Rudolf Steiner-koulu</a></li>
<li><a href="/valo-oppilaitoksissa/ch043_unelmakoulu">Dream-alusta</a></li>
<li><a href="/valo-oppilaitoksissa/ch044_vihdin-lukio">Vihdin lukio</a></li>
<li><a href="/valo-oppilaitoksissa/ch045_espoon-steinerkoulu">Espoon Steinerkoulu</a></li>
<li><a href="/valo-oppilaitoksissa/ch046_mantymaen-koulu">Mäntymäen koulu</a></li>
<li><a href="/valo-oppilaitoksissa/ch047_juvan-ja-joroisten-koulutoimi">Juvan ja Joroisten koulutoimi</a></li>
<li><a href="/valo-oppilaitoksissa/ch048_jamsan-koulu">Jämsän koulu</a></li>
<li><a href="/valo-oppilaitoksissa/ch049_kortepohjan-koulu">Kortepohjan koulu</a></li>
<li><a href="/valo-oppilaitoksissa/ch050_ahtarin-koulu">Ähtärin koulu</a></li>
</ul>