<div id="main-content"><h1>Jämsän koulu</h1>
<p style="margin-bottom: 0in;"><span style="font-family: Calibri,sans-serif;"><span style="font-size: small;"><span style="text-decoration: underline;"><strong>Toimintavarmat koneet avoimen lähdekoodin avulla</strong></span></span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;"><em>Jämsäläisen Kankarisveden koulun vuonna 2005 hankitut tietokoneet saivat uuden elämän muutama vuosi sitten kun koneissa otettiin käyttöön avoimen lähdekoodin Linux-järjestelmä Opinsysiltä. Nämä 27 konetta ovat nyt verkossa olevan Linux-palvelimen avulla käytettäviä tehopäätteitä, jolloin koneiden vanhuudesta ja heikkotehoisuudesta ei ole haittaa. Koneet ovat koulun rehtorin ja ATK-opettajan Markku Juholan mukaan nykyään erittäin toimintavarmoja eikä näköpiirissä ole edelleenkään suunnitelmia niiden uusimiseen. Koulun toisessa tietokoneluokassa on uudemmat koneet jotka toimivat edelleen Windows-ympäristössä. Juholan mukaan kuitenkin pohdinnassa on senkin siirtäminen saman Linux-järjestelmän piiriin kun koneet alkavat olemaan Windows-polkunsa päässä.</em></span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;"><strong>Avoimen lähdekoodin Linux, OpenOffice ja Gimp tutuiksi</strong></span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Joitakin vuosia sitten Kankarisveden koulun toiseen tietokoneluokkaan vuonna 2005 hankituista koneista suurin osa ei enää toiminut kunnolla. Windows ei pyörinyt ja esimerkiksi viruksentorjuntaohjelmakin pisti koneet sekaisin. ”Opettajat eivät enää menneet atk-luokkaan koska ne aina sanoi, että eihän siellä toimi kuin viisi konetta. Niin miten mennä sinne 20 oppilaan kanssa”, koulun rehtori ja atk-opettaja Markku Juhola kuvaa tilannetta. </span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Kunnalta ei saanut rahaa uusiin koneisiin, mutta kunnassa oli jo kokemusta Opinsysin toimittamasta Linux-palvelusta ja Kankarisveden koulussakin päätettiin lähteä mukaan samaan järjestelmään. Nyt koulun oppilaat ja opettajat ovat käyttäneet Linux-koneita kolmisen vuotta hyvin tuloksin. Muista avoimen lähdekoodin ohjelmista OpenOffice ja kuvankäsittelyohjelma Gimp ovat aktiivisessa käytössä.</span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Juhola on ollut erittäin tyytyväinen nykyiseen systeemiin ja erityisesti sen toimintavarmuuteen. Ennen siirtymää koneisiin hankittiin vain vähän lisää keskusmuistia, muutoin mitään hankintoja ei tarvittu. ”Meillä on nyt Linux-palvelin tuossa alakerrassa ja yksi luokallinen Linux-päätteitä. Eli ne ovat tyhmiä päätteitä, joissa ei periaatteessa tarvita mitään muuta kuin keskusmuisti, toimiva näyttö ja verkkokortti”, Juhola kuvaa järjestelmää. Ainoa mitä koneisiin on kahdeksan vuoden aikana vaihdettu, on hiiret, ne kun tuppaavat aina välillä hajoamaan.</span></span></p>
<p style="margin-bottom: 0in;"><img src="_booki/valo-oppilaitoksissa/static/jamsa.jpg" alt="" width="800" height="572"></p>
<p style="margin-left: -0.49in; margin-bottom: 0in; font-weight: normal;" align="LEFT"> </p>
<p style="margin-bottom: 0in; font-weight: normal;"> </p>
<p style="margin-bottom: 0in; font-weight: normal;"><span style="font-family: Calibri,sans-serif;"><span style="font-size: small;"><em>Kankarisveden koululaiset käyttävät toisessa atk-luokassa kahdeksan vuotta vanhoja tietokoneita Linux-kevytpäätteinä. Koulun rehtori ja atk-opettaja Markku Juholan mukaan järjestelmällä sinänsä ei ole opetuksessa väliä, mutta oppilaat ovat ottaneet myös Linuxin hyvin vastaan. Salasanatkin muistetaan nykyään hyvin ja tarvittaessa opettajat voivat uusia niitä.</em></span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;"><strong>Linux suunnitelmissa toiseenkin tietokoneluokkaan</strong></span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Koulun toisen tietokoneluokan koneet ja tavallisissa luokissa olevat yksittäiset koneet ovat joitakin vuosia uudempia ja ne toimivat edelleen Windowsissa. Juholan mukaan suurimmat haasteet ovat johtuneet tästä kahden järjestelmän systeemistä kun eri järjestelmiin on eri tunnukset. Juhola on kuitenkin sitä mieltä ettei alun pienen hämmingin jälkeen suuria ongelmia ole ollut. ”Eihän sinne luokkaan sitä konetta mennä käyttämään vaan käyttämään niitä ohjelmia mitä netistä löytyy. Silloin se on ihan sama mikä alusta siellä pyörii”, Juhola toteaa.</span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Pidemmän tähtäimen suunnitelmissa on jo mietitty toisenkin luokan siirtämistä samaan Linux-pohjaiseen palveluun kun koneet eivät enää </span></span><span style="font-family: Calibri,sans-serif;"><span style="font-size: small;">toimi </span></span><span style="font-family: Calibri,sans-serif;"><span style="font-size: small;">Windowsin puolella. Luokissa olevat koneet olisivat mahdollisesti edelleen Windows-ympäristössä, koska osa koulussa käytettävistä järjestelmistä ei ole Linux-yhteensopivia. Lisäksi jotkut hallinto-ohjelmatkin toimivat vain Windowsissa. </span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;"><strong>Edulliset hankinta- ja käyttökustannukset</strong></span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Kunnan kanta järjestelmän hankintaan oli selvä: Koulu hoitaa itse koneiden ja järjestelmän mahdolliset ongelmat. Juholalla ei ollut mitään tätä vastaan, </span></span><span style="font-family: Calibri,sans-serif;"><span style="font-size: small;">sillä</span></span><span style="font-family: Calibri,sans-serif;"><span style="font-size: small;"> Linux oli hänelle itselleen tuttu jo entuudestaan ja lisäksi Opinsys toimittajana vastaa järjestelmän toiminnasta. </span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Muutoin hankinta oli helposti perusteltavissa, koska kunnassa oli jo sama järjestelmä käytössä, hankintakustannukset olivat pienet ja sen jälkeen maksetaan vain kuukausimaksua. Kokonaistasolla säästöt eivät välttämättä ole suuria verrattuna uusien hankintaan, mutta koneet ovat </span></span><span style="font-family: Calibri,sans-serif;"><span style="font-size: small;">ainakin </span></span><span style="font-family: Calibri,sans-serif;"><span style="font-size: small;">varmasti aina kunnossa </span></span><span style="font-family: Calibri,sans-serif;"><span style="font-size: small;">ja käytettävissä</span></span><span style="font-family: Calibri,sans-serif;"><span style="font-size: small;">.</span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;"><strong>Katse tulevaisuudessa</strong></span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Juholan ensikosketus</span></span><span style="font-family: Calibri,sans-serif;"><span style="font-size: small;">Linuxiin tapahtui vu</span></span><span style="font-family: Calibri,sans-serif;"><span style="font-size: small;">o</span></span><span style="font-family: Calibri,sans-serif;"><span style="font-size: small;">nna 2004</span></span><span style="font-family: Calibri,sans-serif;"><span style="font-size: small;"> kun hän </span></span><span style="font-family: Calibri,sans-serif;"><span style="font-size: small;">hankki koululle palvelimen, johon laittoi</span></span><span style="font-family: Calibri,sans-serif;"><span style="font-size: small;">itse </span></span><span style="font-family: Calibri,sans-serif;"><span style="font-size: small;">Linuxin pyörimään. </span></span><span style="font-family: Calibri,sans-serif;"><span style="font-size: small;">Avoimen lähdekoodin Linux</span></span><span style="font-family: Calibri,sans-serif;"><span style="font-size: small;"> oli hänelle siis jo tuttu kun oli vuorossa siirtyminen Opinsysin palveluun. </span></span><span style="font-family: Calibri,sans-serif;"><span style="font-size: small;">Järjestelmä on ollut erittäin toimintavarma ja koneiden käyttöikää huomattavasti lisäävä. ”Minä kuvittelin, että aina jo</span></span><span style="font-family: Calibri,sans-serif;"><span style="font-size: small;">ssain on ongelmia</span></span><span style="font-family: Calibri,sans-serif;"><span style="font-size: small;"> tai laitteet on pois toiminnasta. Toimintavarmuus oli tosi suuri positiivinen yllätys. Se oli tosi hyvä asia. En minä oikein mitään negatiivista ole keksinyt tässä järjestelmässä”, Juhola kokoaa.</span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Kun koneiden toimintavarmuudesta ei tarvitse huolehtia, on mahdollisuus keskittyä </span></span><span style="font-family: Calibri,sans-serif;"><span style="font-size: small;">tietokoneilla tapahtuvan </span></span><span style="font-family: Calibri,sans-serif;"><span style="font-size: small;">opetuksen sisältöön. </span></span><span style="font-family: Calibri,sans-serif;"><span style="font-size: small;">Juholan sanoin: ”Mitenkä sen sisällön saa sellaiseksi että se tukee oppimista, koska ei koneilla tee mitään ilman sisältöä.”</span></span><span style="font-family: Calibri,sans-serif;"><span style="font-size: small;"> Koneiden toiminta ja sisällöt liittyvät myös toisiinsa.</span></span><span style="font-family: Calibri,sans-serif;"><span style="font-size: small;"> Juholan mukaan esimerkiksi kirjasarjojen ohessa kaupattavassa sähköisessä materiaalissa olisi tärkeää huomioida erilaiset järjestelmät, jotta materiaalit toimisivat millä tahansa alustalla.</span></span></p>
<p style="margin-bottom: 0in;"><span style="font-family: Calibri,sans-serif;"><span style="font-size: small;">Opetussisältöjen lisäksi Juhola mainitsee yhdeksi tulevaisuuden kannalta merkittäväksi osa-alueeksi etäopetuksen ratkaisut. Juhola on saanut kunnassa tehtäväksi miettiä etäopetusta ja hän on utelias pohtimaan monenlaisia ratkaisuja – ehkäpä tulevaisuudessa avoimella lähdekoodilla voisi olla paikkansa myös etäopetuksen toteuttamisessa.</span></span></p>
<p style="margin-bottom: 0in;"> </p></div><ul Class="menu-goes-here"><li Class="booki-section">Oppaan suunnitelma</li><li><a href="/valo-oppilaitoksissa/index">Oppaan suunnitelmat (ei tule lopulliseen versioon)</a></li>
<li Class="booki-section">Johdanto</li><li><a href="/valo-oppilaitoksissa/ch003_johdanto">Johdanto</a></li>
<li><a href="/valo-oppilaitoksissa/ch004_usein-kysytyt-kysymykset">Usein kysytyt kysymykset</a></li>
<li Class="booki-section">Pedagoginen oppimisympäristö</li><li><a href="/valo-oppilaitoksissa/ch006_pedagoginen-oppimisymparisto">Pedagoginen oppimisympäristö</a></li>
<li Class="booki-section">Toimintakuvaus</li><li><a href="/valo-oppilaitoksissa/ch008_toimintakuvaus">Toimintakuvaus</a></li>
<li Class="booki-section">Tietotekniikka osana oppimista, opetusta ja koulun toimintaa – avoimen maailman hyödyt</li><li><a href="/valo-oppilaitoksissa/ch010_avoimen-maailman-hyodyt">Avoimen maailman hyödyt</a></li>
<li><a href="/valo-oppilaitoksissa/ch011_tulevaisuuden-koulu-on-taalla-tanaan">Tulevaisuuden koulu on täällä tänään</a></li>
<li><a href="/valo-oppilaitoksissa/ch012_avoin-maailma-ja-sen-hyodyt">Avoin maailma ja sen hyödyt</a></li>
<li><a href="/valo-oppilaitoksissa/ch013_toiminnan-ja-teknologian-yhteensopivuus">Toiminnan ja teknologian yhteensopivuus</a></li>
<li><a href="/valo-oppilaitoksissa/ch014_yhteinen-strategian-laadinta">Yhteinen strategian laadinta</a></li>
<li><a href="/valo-oppilaitoksissa/ch015_osallistavat-kehitys-ja-kayttoonottoprojektit">Osallistavat kehitys- ja käyttöönottoprojektit</a></li>
<li><a href="/valo-oppilaitoksissa/ch016_kestavan-kokonaisrakenteen-ja-infrastruktuurin-luonti">Kestävän kokonaisrakenteen ja infrastruktuurin luonti </a></li>
<li><a href="/valo-oppilaitoksissa/ch017_toimivien-hankintamallien-hyodyntaminen">Toimivien hankintamallien hyödyntäminen</a></li>
<li><a href="/valo-oppilaitoksissa/ch018_hyotykaytto-ja-jatkuva-tuki">Hyötykäyttö ja jatkuva tuki </a></li>
<li><a href="/valo-oppilaitoksissa/ch019_asiakkaan-ja-omistajan-aani-kuuluviin-myos-koulutoimessa">Asiakkaan ja omistajan ääni kuuluviin myös koulutoimessa </a></li>
<li><a href="/valo-oppilaitoksissa/ch020_kuntaliitokset-muutoksen-mahdollistajana">Kuntaliitokset muutoksen mahdollistajana </a></li>
<li Class="booki-section">Hankintaopas</li><li><a href="/valo-oppilaitoksissa/ch022_hankintaopas">Hankintaopas</a></li>
<li><a href="/valo-oppilaitoksissa/ch023_tietoturva-ja-tietosuoja">Tietoturva ja tietosuoja</a></li>
<li><a href="/valo-oppilaitoksissa/ch024_julkiset-hankinnat-ja-valo">Julkiset hankinnat ja VALO</a></li>
<li><a href="/valo-oppilaitoksissa/ch025_seitseman-askelta">Seitsemän askelta hallittuun VALO-ohjelmistojen käyttöönottoon</a></li>
<li><a href="/valo-oppilaitoksissa/ch026_linux-ohutpaateratkaisujen-kustannukset">LINUX-ohutpääteratkaisujen kustannukset</a></li>
<li><a href="/valo-oppilaitoksissa/ch027_pitaisiko-hinnan-lisaksi-miettia-myos-laatua">Pitäisikö hinnan lisäksi miettiä myös laatua?</a></li>
<li Class="booki-section">Avoin lähdekoodi</li><li><a href="/valo-oppilaitoksissa/ch029_avoin-lahdekoodi">Avoin lähdekoodi</a></li>
<li><a href="/valo-oppilaitoksissa/ch030_esimerkkeja-avoimen-lahdekoodin-koulutusohjelmista">Esimerkkejä avoimen lähdekoodin koulutusohjelmista</a></li>
<li Class="booki-section">Ratkaisut ja niiden rakentaminen</li><li><a href="/valo-oppilaitoksissa/ch032_ratkaisut-ja-niiden-rakentaminen">Ratkaisut ja niiden rakentaminen</a></li>
<li><a href="/valo-oppilaitoksissa/ch033_uudet-toimintatavat-vtt">Uudet toimintatavat VTT</a></li>
<li><a href="/valo-oppilaitoksissa/ch034_koulun-unelmista-totta">Koulun Unelmista totta</a></li>
<li><a href="/valo-oppilaitoksissa/ch035_linux-kayttojarjestelmaan-siirtyminen">Linux-käyttöjärjestelmään siirtyminen</a></li>
<li Class="booki-section">Yhteenveto</li><li><a href="/valo-oppilaitoksissa/ch037_yhteenveto">Yhteenveto</a></li>
<li Class="booki-section">Tekijät</li><li><a href="/valo-oppilaitoksissa/ch039_kirjoittajat">Kirjoittajat</a></li>
<li><a href="/valo-oppilaitoksissa/ch040_lisenssi">Lisenssi</a></li>
<li Class="booki-section">Liite: tapausesittelyt</li><li><a href="/valo-oppilaitoksissa/ch042_tapausesittelyt">Tampereen Rudolf Steiner-koulu</a></li>
<li><a href="/valo-oppilaitoksissa/ch043_unelmakoulu">Dream-alusta</a></li>
<li><a href="/valo-oppilaitoksissa/ch044_vihdin-lukio">Vihdin lukio</a></li>
<li><a href="/valo-oppilaitoksissa/ch045_espoon-steinerkoulu">Espoon Steinerkoulu</a></li>
<li><a href="/valo-oppilaitoksissa/ch046_mantymaen-koulu">Mäntymäen koulu</a></li>
<li><a href="/valo-oppilaitoksissa/ch047_juvan-ja-joroisten-koulutoimi">Juvan ja Joroisten koulutoimi</a></li>
<li><a href="/valo-oppilaitoksissa/ch048_jamsan-koulu">Jämsän koulu</a></li>
<li><a href="/valo-oppilaitoksissa/ch049_kortepohjan-koulu">Kortepohjan koulu</a></li>
<li><a href="/valo-oppilaitoksissa/ch050_ahtarin-koulu">Ähtärin koulu</a></li>
</ul>