<div id="main-content"><h1>Dream-alusta</h1>
<h2><img src="_booki/valo-oppilaitoksissa/static/haltu1.JPG" alt="Haltu Oy:n Ilkka Hakkari ja Mikko Sävilahti" width="600" height="309"></h2>
<h2>Unelmointia koulusta pilvenreunalla</h2>
<p>Unelmakoulu lähti liikkeelle Kasavuoren koulusta Kauniaisissa. Siellä paikallinen koulutoimen johtaja, rehtori ja IT-guru lähtivät unelmoimaan minkälainen ihanteellisen koulun tulisi olla, ja minkälainen tietotekniikan rooli sellaisessa olisi. <strong>Visio oli verkkopalvelu, joka toimisi ikkunana kaikkiin niihin ohjelmistoihin, sivustoihin ja sisältöihin, jotka koulu on valinnut käyttöönsä.</strong> Verkkopalveluun olisi jokaisella oppilaalla, opettajalla, vanhemmalla ja muilla sidosryhmillä verkkotunnukset, ja verkkopalvelun kautta voisi suoraan käyttää kaikkia muita koulun hankkimia ohjelmistoja ja verkkopalveluita tarvitsematta kirjautua niihin uudestaan sisälle, eli käyttäjillä olisi vain Unelmakoulun käyttäjätunnus. Verkkopalvelu ei myöskään olisi sidottu kouluun fyysisenä tilana, vaan siihen pääsisi käsiksi mistä tahansa ja pilvipalveluna koulun ei tarvitsisi itse murehtia tietohallintoasioista.</p>
<p>Visiosta kiinnostuivat muutkin koulut ja usean vuoden prototyyppien kehittämisen jälkeen varsinaisen Unelmakoulun kehitys siirtyi Haltu Oy:lle vuoden 2011 alussa, joka kehittää ja ylläpitää nykyistä <a title="http://dreamschool.fi/doc/" href="http://dreamschool.fi">Dreamschool.fi</a>-verkkopalvelua kaikkien käyttöön. Kauniaisten lisäksi käyttäjiä löytyy mm. Vantaalta ja Tampereelta. Unelmakoulun käyttöönotto on nyt helppoa ja kaikki ovat tervetulleita sekä käyttämään, että kehittämään sitä. Kehittämiseen on osallistunut myös Opetushallitus.</p>
<h3>Sähköinen työpöytä, kertakirjautuminen ja sovelluskauppa</h3>
<p>Unelmakoulu on kokonaan selaimella käytettävä järjestelmä. Sen ytimen muodostaa <a title="http://dreamschool.fi/doc/" href="http://dreamschool.fi">dreamschool.fi</a>, johon kirjauduttuaan käyttäjä näkee eräänlaisen sähköisen työpöydän, josta yhdellä napsautuksella (tai kosketuksella) voi avata sähköpostin, tehtäväkirjan tai minkä tahansa muun palvelun jonka tilaajaorganisaatio eli koulu on valinnut, että on käyttäjien saatavilla. Yhdellä napsautuksella avaaminen tarkoittaa myös, että käyttäjän ei tarvitse kirjautua uudestaan muihin palveluihin, vaan Unelmakoulu tekee tunnistamisen käyttäjän puolesta. Riittää, että käyttäjä on kirjautunut Dreamschool.fi-palveluun.</p>
<p>Jokaisella käyttäjällä on koulukohtainen oletustyöpöytä, mutta käyttäjät voivat myös räätälöidä näkymäänsä itse. Palvelun yhtenä osana on sovelluskaupan kaltainen osio, jossa on listattuna kaikki käyttäjälle saatavilla olevat sovellukset ja palvelut. Unelmakouluun kuuluu vakiona koulun ja luokan sisäiset viestitoiminnot, videopalvelu, tehtäväkirja ja liikuntapelit, mutta koulun voi oman sovelluskauppansa kautta tuoda käyttäjien saataville melkein mitä tahansa muita verkkopohjaisia palveluita ja sovelluksia.</p>
<h3>Avointa lähdekoodia ja rajapintoja</h3>
<p><strong>Rehtorin ja IT-ylläpitäjän näkökulmasta Unelmakoulun keskeisin ominaisuus on se, miten helposti sisältöjä ja palveluita voi hankkia käyttöönsä ja miten käyttäjät pääsevät niihin yhtenäisen käyttöliittymän, luettelon ja kertakirjautumisen kautta.</strong> Muihin vastaaviin verrattuna Unelmakoululla on ratkaiseva etu, minkä takia se oikeasti voi lunastaa tämän vision, ja se etu on avoimuus. <strong>Unelmakoulu on avointa lähdekoodia ja sen rajapinnat muihin palveluihin ovat avoimia</strong>, joten kuka tahansa voi tehdä omasta palvelustaan Unelmakoulun kanssa yhteensopivan noudattamalla sivustolla <a title="http://dreamschool.fi/doc/" href="http://dreamschool.fi/doc/">http://dreamschool.fi/doc/</a> olevia rajapintakuvauksia ja valittuja standardeja, kuten iframe, Sibboleth, SAML2 tai OAuth1.</p>
<p>Tällä hetkellä sovellusvalikoimassa on mm. porilaisen Flow Factoryn oppimispelejä ja espoolaisen Core Factoryn kiinteistötekniikkaohjelmia, joiden kautta esimerkiksi Kasavuoren koulussa oppilaat pääsevät näkemään miten heidän oma toimintansa vaikuttaa koulun energiankulutukseen.</p>
<p>Ulkoisten palveluiden lisäksi koulu voi samalla tavalla tehdä itse omia palveluja Unelmakouluun, joten Unelmakoulu voi korvata koulun intranetin ja sen kautta käyttäjät voivat esimerkiksi lukea tiedotteita ja lukujärjestyksiä. Koulut voivat myös helposti tehdä yhteistyötä ja kehittää Unelmakouluun lisää sovelluksia, ja julkaista ne sitten kaikkein käyttöön yleiseksi eduksi.</p>
<p><img title="Haltu Oy" src="_booki/valo-oppilaitoksissa/static/haltu2.JPG" alt="Haltu Oy" width="480" height="600"></p>
<h3>Kotimainen pilvipalvelu</h3>
<p>Dreamschool.fi:n käyttöön ei tarvita muuta kuin nettiselain. Unelmakoulun käytössä ei tarvitse rasittaa esim. paikallista kunnan tietohallintoväkeä eikö laitteistolta tarvita mitään erityistä, kunhan siinä on selainohjelma. Unelmakoulua voi käyttää myös LTSP-päätejärjestelmän kautta. Perinteisten työpöytätietokoneiden lisäksi käyttö onnistuu myös kosketuslaitteilla ja Unelmakoulusta on myös matkapuhelinten pienille näytöille tehty mobiiliversio. Käyttö ei ole myöskään sidottu mitenkään koulun tietoverkkoihin, vaan yleisessä verkossa olevana pilvipalveluna siihen pääse myös oppilaiden ja opettajien omilta koneilta, kotoa tai matkan päältä.</p>
<p>Jos koulun kaikilla oppilailla on entuudestaan tunnukset koulun omille koneille, ja jos paikallinen tietohallinto avustaa, voidaan samoilla tunnuksilla kirjautua Unelmakouluun LDAP/AD-integraation kautta. Toisaalta koska Unelmakoulun kautta on mahdollista saada oppilaiden sähköpostit, kotihakemistot ja verkkolevyt on Unelmakoulun avulla mahdollista korvata iso osa perinteisestä IT-infrastruktuurista ja siten yksinkertaistaa sekä ylläpitoa että kustannusrakennetta.</p>
<p>Käyttäjät voivat itse kytkeä Unelmakouluun myös oman Facebook- tai Google-tunnuksen ja kirjautua sen avulla. Nykyaikaisen teknologian ja kiinnostavan sisällön ansiosta oppilaat voivat olla yhtä kiinnostuneita koulun asioista kuin Facebookin käytöstä.</p>
<p>Rehtorin ja opettajien näkökulmasta Unelmakoulu on kotimainen, käyttäjien todellisten tarpeiden pohjalta kehitetty teknologia mutta myös yhteisö, johon voi mennä mukaan ja tehdä omastakin unelmasta totta.</p>
<address>Kirjoittaja Otto Kekäläinen<br>Tiedot perustuu Haltu Oy:n haastatteluun 5.11.2012</address><address> </address></div><ul Class="menu-goes-here"><li Class="booki-section">Oppaan suunnitelma</li><li><a href="/valo-oppilaitoksissa/index">Oppaan suunnitelmat (ei tule lopulliseen versioon)</a></li>
<li Class="booki-section">Johdanto</li><li><a href="/valo-oppilaitoksissa/ch003_johdanto">Johdanto</a></li>
<li><a href="/valo-oppilaitoksissa/ch004_usein-kysytyt-kysymykset">Usein kysytyt kysymykset</a></li>
<li Class="booki-section">Pedagoginen oppimisympäristö</li><li><a href="/valo-oppilaitoksissa/ch006_pedagoginen-oppimisymparisto">Pedagoginen oppimisympäristö</a></li>
<li Class="booki-section">Toimintakuvaus</li><li><a href="/valo-oppilaitoksissa/ch008_toimintakuvaus">Toimintakuvaus</a></li>
<li Class="booki-section">Tietotekniikka osana oppimista, opetusta ja koulun toimintaa – avoimen maailman hyödyt</li><li><a href="/valo-oppilaitoksissa/ch010_avoimen-maailman-hyodyt">Avoimen maailman hyödyt</a></li>
<li><a href="/valo-oppilaitoksissa/ch011_tulevaisuuden-koulu-on-taalla-tanaan">Tulevaisuuden koulu on täällä tänään</a></li>
<li><a href="/valo-oppilaitoksissa/ch012_avoin-maailma-ja-sen-hyodyt">Avoin maailma ja sen hyödyt</a></li>
<li><a href="/valo-oppilaitoksissa/ch013_toiminnan-ja-teknologian-yhteensopivuus">Toiminnan ja teknologian yhteensopivuus</a></li>
<li><a href="/valo-oppilaitoksissa/ch014_yhteinen-strategian-laadinta">Yhteinen strategian laadinta</a></li>
<li><a href="/valo-oppilaitoksissa/ch015_osallistavat-kehitys-ja-kayttoonottoprojektit">Osallistavat kehitys- ja käyttöönottoprojektit</a></li>
<li><a href="/valo-oppilaitoksissa/ch016_kestavan-kokonaisrakenteen-ja-infrastruktuurin-luonti">Kestävän kokonaisrakenteen ja infrastruktuurin luonti </a></li>
<li><a href="/valo-oppilaitoksissa/ch017_toimivien-hankintamallien-hyodyntaminen">Toimivien hankintamallien hyödyntäminen</a></li>
<li><a href="/valo-oppilaitoksissa/ch018_hyotykaytto-ja-jatkuva-tuki">Hyötykäyttö ja jatkuva tuki </a></li>
<li><a href="/valo-oppilaitoksissa/ch019_asiakkaan-ja-omistajan-aani-kuuluviin-myos-koulutoimessa">Asiakkaan ja omistajan ääni kuuluviin myös koulutoimessa </a></li>
<li><a href="/valo-oppilaitoksissa/ch020_kuntaliitokset-muutoksen-mahdollistajana">Kuntaliitokset muutoksen mahdollistajana </a></li>
<li Class="booki-section">Hankintaopas</li><li><a href="/valo-oppilaitoksissa/ch022_hankintaopas">Hankintaopas</a></li>
<li><a href="/valo-oppilaitoksissa/ch023_tietoturva-ja-tietosuoja">Tietoturva ja tietosuoja</a></li>
<li><a href="/valo-oppilaitoksissa/ch024_julkiset-hankinnat-ja-valo">Julkiset hankinnat ja VALO</a></li>
<li><a href="/valo-oppilaitoksissa/ch025_seitseman-askelta">Seitsemän askelta hallittuun VALO-ohjelmistojen käyttöönottoon</a></li>
<li><a href="/valo-oppilaitoksissa/ch026_linux-ohutpaateratkaisujen-kustannukset">LINUX-ohutpääteratkaisujen kustannukset</a></li>
<li><a href="/valo-oppilaitoksissa/ch027_pitaisiko-hinnan-lisaksi-miettia-myos-laatua">Pitäisikö hinnan lisäksi miettiä myös laatua?</a></li>
<li Class="booki-section">Avoin lähdekoodi</li><li><a href="/valo-oppilaitoksissa/ch029_avoin-lahdekoodi">Avoin lähdekoodi</a></li>
<li><a href="/valo-oppilaitoksissa/ch030_esimerkkeja-avoimen-lahdekoodin-koulutusohjelmista">Esimerkkejä avoimen lähdekoodin koulutusohjelmista</a></li>
<li Class="booki-section">Ratkaisut ja niiden rakentaminen</li><li><a href="/valo-oppilaitoksissa/ch032_ratkaisut-ja-niiden-rakentaminen">Ratkaisut ja niiden rakentaminen</a></li>
<li><a href="/valo-oppilaitoksissa/ch033_uudet-toimintatavat-vtt">Uudet toimintatavat VTT</a></li>
<li><a href="/valo-oppilaitoksissa/ch034_koulun-unelmista-totta">Koulun Unelmista totta</a></li>
<li><a href="/valo-oppilaitoksissa/ch035_linux-kayttojarjestelmaan-siirtyminen">Linux-käyttöjärjestelmään siirtyminen</a></li>
<li Class="booki-section">Yhteenveto</li><li><a href="/valo-oppilaitoksissa/ch037_yhteenveto">Yhteenveto</a></li>
<li Class="booki-section">Tekijät</li><li><a href="/valo-oppilaitoksissa/ch039_kirjoittajat">Kirjoittajat</a></li>
<li><a href="/valo-oppilaitoksissa/ch040_lisenssi">Lisenssi</a></li>
<li Class="booki-section">Liite: tapausesittelyt</li><li><a href="/valo-oppilaitoksissa/ch042_tapausesittelyt">Tampereen Rudolf Steiner-koulu</a></li>
<li><a href="/valo-oppilaitoksissa/ch043_unelmakoulu">Dream-alusta</a></li>
<li><a href="/valo-oppilaitoksissa/ch044_vihdin-lukio">Vihdin lukio</a></li>
<li><a href="/valo-oppilaitoksissa/ch045_espoon-steinerkoulu">Espoon Steinerkoulu</a></li>
<li><a href="/valo-oppilaitoksissa/ch046_mantymaen-koulu">Mäntymäen koulu</a></li>
<li><a href="/valo-oppilaitoksissa/ch047_juvan-ja-joroisten-koulutoimi">Juvan ja Joroisten koulutoimi</a></li>
<li><a href="/valo-oppilaitoksissa/ch048_jamsan-koulu">Jämsän koulu</a></li>
<li><a href="/valo-oppilaitoksissa/ch049_kortepohjan-koulu">Kortepohjan koulu</a></li>
<li><a href="/valo-oppilaitoksissa/ch050_ahtarin-koulu">Ähtärin koulu</a></li>
</ul>