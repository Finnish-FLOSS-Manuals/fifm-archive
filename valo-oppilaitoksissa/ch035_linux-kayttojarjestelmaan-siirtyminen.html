<div id="main-content"><h1>Linux-käyttöjärjestelmään siirtyminen</h1>
<p>Espoo 23.2.2013 Timo Suanto</p>
<p>Espoon ruotsinkielisissä kouluissa on siirrytty käyttämään Linux-ohutpäätejärjestelmää. Tekstini käsittelee kokemuksia Windows-käyttöjärjestelmästä Linux-käyttöjärjestelmään siirtymisestä. </p>
<p>Linux-käyttöjärjestelmällä työskenteleminen ei ole sen kummempaa kuin Windowsilla. Siirtymisessä on kuitenkin vältettäviä ”kompastuskiviä”. Uskon kokemukseni tuoman tiedon auttavan useita uusia yhteisöjä siirtymään vaivattomasti avoimen lähdekoodin käyttäjäksi. Kokemukseni ovat karttuneet vuosina 2000-2012.</p>
<p>Toivottavasti kokemuksistani on hyötyä vasta siirtymistä ajatteleville. <br>Rohkaisen siirtymään, sillä ei se niin vaikeaa ollut. Tuloksena on huomattavasti tasa-arvoisempi ympäristö, joka  toivottavasti yleistyy koko maassa.</p>
<p><strong>Linux-käyttöjärjestelmään siirtyminen</strong></p>
<p>Kokemukseni perustuu noin 3500 oppilaan, 250 opettajan ja 12 eri koulun siirtäminen Windows-käyttöjärjestelmästä Ubuntu-nimiseen Linux-versioon perustuvan ympäristön käyttäjiksi.</p>
<p>Kouluista yhdessä on 1. luokasta lukioon kaikki luokka-asteet. Yhdessä koulussa on luokat 7-9. Yhdessä<br>koulussa on luokat 1-10. Yhdessä ovat luokat 1-6 ja erityisopetus 9:een luokkaan saakka. Yhdessä ovat<br>1-4 luokat. 7 koulussa on luokka-asteet 1-6.</p>
<p><strong>Siirtyminen tehtiin kahdella eri tavalla</strong>:</p>
<p><strong>Tapa 1.</strong> Osassa kouluista siirtyminen tapahtui vähitellen, tietokoneet oli ensimmäisten<br>kuukausien ajan mahdollista käynnistää joko Windows- tai Ubuntu-käyttöjärjestelmä.</p>
<p><strong>Tapa 2.</strong> Kertarysäyksellä Windowsin käytöstä Ubuntun käyttäjiksi siirtyi 8 koulua joissa kahdessa oli<br>yläluokkien 7-9 ja 1-10 oppilaita. Loput kouluista oli 1-6 luokka-asteen kouluja.</p>
<p><strong>Kokemukseni siirtymistä ovat seuraavanlaiset</strong>.</p>
<p>Vähitellen siirtyminen tuotti enemmän työtä ja harmia. Syyt siihen näin jälkikäteen ajateltuna ovat<br>aivan loogisia. Opettajat ovat usein kiinni oppimissaan ohjelmissa, opetus- ja tekniikankäyttötavoissaan<br>eikä uuden asian opetteleminen työpäivän jälkeen, monista eri syistä johtuen, tunnu houkuttelevalta.<br>Useimmille eritys- ja aineopettajille tämä siirtymä tuntui lähes mahdottomalta, koska heillä monella<br>oli käytössään jo vanhentuneen Windows-versiolle tehtyjä ohjelmia. Niiden käyttö käytössä olevan Windows XP:n<br>kanssa oli ongelmallista. Resurssipulan vuoksi ei tähän ongelmaan ollut tarjota tukihenkilöä etsimään korvaavia sovelluksia ja opastamaan niiden käyttöä, eikä opettajien omat taidot riittänyt siihen.</p>
<p>Tavalliselle luokanopettajalle siirtyminen oli huomattavasti helpompaa koska Internetin selaus, tiedon<br>etsintä, kirjoittaminen, kuvankäsittely, videoiden katselu, musiikin kuuntelu, viestintätarpeet ja muut perustoimet hoituvat myös Linuxissa käyttäjältä ongelmitta.</p>
<p>Esitysten (PowerPoint) esitysten laatiminen Windows-koneilla ja niiden tuominen avoimen lähdekoodin ympäristöön tuotti jonkin verran hankaluuksia, koska esityksissä olevien kuvien näkyminen ei onnistu aina, koska tämä on estetty ohjelman tekijän toimesta. Kyse ei ole yhteensopivuudesta vain käyttöoikeudesta. Jos ottaa käyttöön vapaassa levityksessä (ei Windows ympäristöön tarkoitettuja) kuvia niin esitysten esittäminen onnistuu pääsääntöisesti.</p>
<p>Toinen ongelma kouluissa oli avoimen lähdekodin sovelluksella tehdyt tekstitallenteet, joissa oli unohdettu muuttaa formaattia kotona käytettävän tekstinkäsittelyohjelman ymmärtämään tiedostomuotoon. Kysymyksessä on vain opastuksen puute. Oppilasta olisi voitu opastaa lataamaan ja asentamaan sama koulussa käytetty maksuton avoimen lähdekoodin OpenOffice.org-ohjelmisto kotikoneelle.</p>
<p>Kertarysäyksellä siirtyminen oli huomattavasti onnistuneempi. Ennen siirtymistä Ubuntuun<br>valmisteltiin koulun atk-luokkien koneet käynnistymään myös Ubuntuun ja opettajia koulutettiin tulevan<br>käyttöjärjestelmän käyttöön. Heille ilmoitettiin päivämäärä jolloin koulun koneet käynnistyvät vain<br>avoimen lähdekoodin käyttöjärjestelmään. Nämä kertarysäyksellä tehdyt koulut olivat pääsääntöisesti alakouluja. Näissä työskentelevillä erityisopettajilla oli samankaltaisia hankaluuksia kuin ylempiä luokkia opettavilla erityisopettajilla. PowerPoint-esitysten ja tekstien siirron kanssa esiintyi myös samoja ongelmia kuin vähitellen avoimeen käyttöjärjestelmään siirretyissä kouluissa. Tässäkin siirtymämallissa olisi pitänyt huomioida eritysopettajien tarpeita enemmän ja myös oppilaille olisi pitänyt järjestää opastustilaisuus niin mainituilta ongelmilta olisi säästytty.</p>
<p>Yhteenvetona kokemuksistani voidaan sanoa, että luokkatasot 1-6 ja esikoulut mielestäni voidaan<br>siirtää menestyksellisesti avoimen lähdekoodin käyttöön kouluissa jos huomioidaan tarpeeksi ajoissa<br>erityisopettajien tarpeet ja lapsia vanhempineen informoidaan mahdollisista siirtymästä<br>aiheutuvista ongelmista. Mielestäni tässä ei voi edes puhua ongelmasta. Kyse on uuden<br>työkalun käyttöönoton aiheuttamista mahdollisista tarpeista. Kustannusten osalta avoimen lähdekoodin<br>käytöllä voi parhaimmillaan savuttaa säästöä jopa 50 – 70% mikä sinänsä on jo suuri motivaation lähde<br>niin vanhemmille kuin kouluillekin.</p>
<p>Yläluokkien 7 – 9 ja lukioiden siirtyminen voidaan tehdä vähitellen edellä esittämäni tarpeet huomioiden.</p>
<p><strong>Muuta huomioitavaa</strong></p>
<p>Kaupallisten (lisenssi) ohjelmia ja Windows käyttöjärjestelmää tarjoavan ylläpitävän osapuolen ja<br>avointa lähdekoodin ympäristöä ylläpitävän yhtiöin yhteistyössä esiintyi kohdalleni osuneet suurimmat<br>vastoinkäymiset. Ilman että otan kantaa siihen kumpi osapuolista aiheutti enemmän ”kitkaa”, opimme että heti alussa, sopimuksia kirjoitettaessa on pidettävä huoli siitä että toiminnalliset rajapinnat ovat selkeät. Mieluimmin<br>laitteistojen ylläpito valtuutetaan kullekin toimijalle heidän palveluitaan vastaavilla toiminta-alueilla.</p>
<p><strong>Ratkaisuehdotus oppilaitosten IT-ympäristöksi</strong></p>
<p>Oheisen kaaviokuvan mukainen tekninen ratkaisu mahdollistaa koulujen ja kuntien siirtymisen<br>toimivampaan opetusympäristöön, joka tuo myös laite- ja käyttöjärjestelmäriippumattoman ympäristön<br>pedagogien käyttöön. Ratkaisulla voidaan myös mahdollistaa ohjelmoinnin opetus kouluissa,<br>mikä on nykyään lähes mahdotonta kolmansien osapuolien ylläpitämissä koulujen ympäristöissä, joissa<br>koululaisten käyttöprofiili ja oikeudet ovat tiukasti rajatut. Ehdotukseni mukaisella teknisellä ratkaisulla voidaan<br>toteuttaa myös tulevaisuuden ylioppilaskirjoitukset, joissa Internetin pitää olla oppilaiden<br>saatavilla. Tällä tekniikalla toteutettu ympäristö mahdollistaa avoimen lähdekoodin hyödyntämisen<br>peruskäyttöjärjestelmänä koko koulun käynnin ajan. Näin voitaisiin luoda yhtenäinen pohja koko maahan<br>oppilaitosten tietotekniselle ympäristölle. Samalla voitaisiin myös toteuttaa tasa-arvoisempi opetusympäristö koko<br>maassa.</p>
<p>Ehdotuksessa on huomioitu oppimisympäristön laite- ja käyttöjärjestelmäriippumattomuus, langattomuus, mobiililaiteet ja käyttö Internetin kautta.</p>
<p>Espoossa ruotsinkielisten koulujen langaton verkko on toteutettu Opetushallituksen rahoituksella ja se mahdollistaa laite- ja käyttöjärjestelmäriippumattoman ympäristön sekä oppilaiden omien laitteiden käytön kouluissa minimoiden samalla lankaverkkojen rakentamisen tarpeen. Kouluilla on hyvä olla oma palvelin jolla tasataan suurista<br>kouluyhteisöistä syntyvää verkkoliikennettä. Vähäisen verkkoliikenteen aikana päivittyy koulun palvelin<br>DMZ-alueella olevaan palvelimeen. Näin oppilaalle tarjotaan sama työpöytänäkymä kotiin Internetin yli<br>kuin hänellä on koulussakin.</p>
<p>Kaavakuva tavallisesta kunnan käytössä olevasta verkkoympäristöstä.</p>
<p>Suurin muutos tässä olisi koulun langatonverkko (Opintoverkko) jolla voidaan mahdollista huomattavasti<br>vapaampi ympäristö jossa mahdollistettaisiin tulevaisuuden tarpeet.</p>
<p><img src="_booki/valo-oppilaitoksissa/static/viewer.png" alt="" width="800" height="1131"></p></div><ul Class="menu-goes-here"><li Class="booki-section">Oppaan suunnitelma</li><li><a href="/valo-oppilaitoksissa/index">Oppaan suunnitelmat (ei tule lopulliseen versioon)</a></li>
<li Class="booki-section">Johdanto</li><li><a href="/valo-oppilaitoksissa/ch003_johdanto">Johdanto</a></li>
<li><a href="/valo-oppilaitoksissa/ch004_usein-kysytyt-kysymykset">Usein kysytyt kysymykset</a></li>
<li Class="booki-section">Pedagoginen oppimisympäristö</li><li><a href="/valo-oppilaitoksissa/ch006_pedagoginen-oppimisymparisto">Pedagoginen oppimisympäristö</a></li>
<li Class="booki-section">Toimintakuvaus</li><li><a href="/valo-oppilaitoksissa/ch008_toimintakuvaus">Toimintakuvaus</a></li>
<li Class="booki-section">Tietotekniikka osana oppimista, opetusta ja koulun toimintaa – avoimen maailman hyödyt</li><li><a href="/valo-oppilaitoksissa/ch010_avoimen-maailman-hyodyt">Avoimen maailman hyödyt</a></li>
<li><a href="/valo-oppilaitoksissa/ch011_tulevaisuuden-koulu-on-taalla-tanaan">Tulevaisuuden koulu on täällä tänään</a></li>
<li><a href="/valo-oppilaitoksissa/ch012_avoin-maailma-ja-sen-hyodyt">Avoin maailma ja sen hyödyt</a></li>
<li><a href="/valo-oppilaitoksissa/ch013_toiminnan-ja-teknologian-yhteensopivuus">Toiminnan ja teknologian yhteensopivuus</a></li>
<li><a href="/valo-oppilaitoksissa/ch014_yhteinen-strategian-laadinta">Yhteinen strategian laadinta</a></li>
<li><a href="/valo-oppilaitoksissa/ch015_osallistavat-kehitys-ja-kayttoonottoprojektit">Osallistavat kehitys- ja käyttöönottoprojektit</a></li>
<li><a href="/valo-oppilaitoksissa/ch016_kestavan-kokonaisrakenteen-ja-infrastruktuurin-luonti">Kestävän kokonaisrakenteen ja infrastruktuurin luonti </a></li>
<li><a href="/valo-oppilaitoksissa/ch017_toimivien-hankintamallien-hyodyntaminen">Toimivien hankintamallien hyödyntäminen</a></li>
<li><a href="/valo-oppilaitoksissa/ch018_hyotykaytto-ja-jatkuva-tuki">Hyötykäyttö ja jatkuva tuki </a></li>
<li><a href="/valo-oppilaitoksissa/ch019_asiakkaan-ja-omistajan-aani-kuuluviin-myos-koulutoimessa">Asiakkaan ja omistajan ääni kuuluviin myös koulutoimessa </a></li>
<li><a href="/valo-oppilaitoksissa/ch020_kuntaliitokset-muutoksen-mahdollistajana">Kuntaliitokset muutoksen mahdollistajana </a></li>
<li Class="booki-section">Hankintaopas</li><li><a href="/valo-oppilaitoksissa/ch022_hankintaopas">Hankintaopas</a></li>
<li><a href="/valo-oppilaitoksissa/ch023_tietoturva-ja-tietosuoja">Tietoturva ja tietosuoja</a></li>
<li><a href="/valo-oppilaitoksissa/ch024_julkiset-hankinnat-ja-valo">Julkiset hankinnat ja VALO</a></li>
<li><a href="/valo-oppilaitoksissa/ch025_seitseman-askelta">Seitsemän askelta hallittuun VALO-ohjelmistojen käyttöönottoon</a></li>
<li><a href="/valo-oppilaitoksissa/ch026_linux-ohutpaateratkaisujen-kustannukset">LINUX-ohutpääteratkaisujen kustannukset</a></li>
<li><a href="/valo-oppilaitoksissa/ch027_pitaisiko-hinnan-lisaksi-miettia-myos-laatua">Pitäisikö hinnan lisäksi miettiä myös laatua?</a></li>
<li Class="booki-section">Avoin lähdekoodi</li><li><a href="/valo-oppilaitoksissa/ch029_avoin-lahdekoodi">Avoin lähdekoodi</a></li>
<li><a href="/valo-oppilaitoksissa/ch030_esimerkkeja-avoimen-lahdekoodin-koulutusohjelmista">Esimerkkejä avoimen lähdekoodin koulutusohjelmista</a></li>
<li Class="booki-section">Ratkaisut ja niiden rakentaminen</li><li><a href="/valo-oppilaitoksissa/ch032_ratkaisut-ja-niiden-rakentaminen">Ratkaisut ja niiden rakentaminen</a></li>
<li><a href="/valo-oppilaitoksissa/ch033_uudet-toimintatavat-vtt">Uudet toimintatavat VTT</a></li>
<li><a href="/valo-oppilaitoksissa/ch034_koulun-unelmista-totta">Koulun Unelmista totta</a></li>
<li><a href="/valo-oppilaitoksissa/ch035_linux-kayttojarjestelmaan-siirtyminen">Linux-käyttöjärjestelmään siirtyminen</a></li>
<li Class="booki-section">Yhteenveto</li><li><a href="/valo-oppilaitoksissa/ch037_yhteenveto">Yhteenveto</a></li>
<li Class="booki-section">Tekijät</li><li><a href="/valo-oppilaitoksissa/ch039_kirjoittajat">Kirjoittajat</a></li>
<li><a href="/valo-oppilaitoksissa/ch040_lisenssi">Lisenssi</a></li>
<li Class="booki-section">Liite: tapausesittelyt</li><li><a href="/valo-oppilaitoksissa/ch042_tapausesittelyt">Tampereen Rudolf Steiner-koulu</a></li>
<li><a href="/valo-oppilaitoksissa/ch043_unelmakoulu">Dream-alusta</a></li>
<li><a href="/valo-oppilaitoksissa/ch044_vihdin-lukio">Vihdin lukio</a></li>
<li><a href="/valo-oppilaitoksissa/ch045_espoon-steinerkoulu">Espoon Steinerkoulu</a></li>
<li><a href="/valo-oppilaitoksissa/ch046_mantymaen-koulu">Mäntymäen koulu</a></li>
<li><a href="/valo-oppilaitoksissa/ch047_juvan-ja-joroisten-koulutoimi">Juvan ja Joroisten koulutoimi</a></li>
<li><a href="/valo-oppilaitoksissa/ch048_jamsan-koulu">Jämsän koulu</a></li>
<li><a href="/valo-oppilaitoksissa/ch049_kortepohjan-koulu">Kortepohjan koulu</a></li>
<li><a href="/valo-oppilaitoksissa/ch050_ahtarin-koulu">Ähtärin koulu</a></li>
</ul>