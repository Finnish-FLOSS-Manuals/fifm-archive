<div id="main-content"><h1>Tulevaisuuden koulu on täällä tänään</h1>
<p>Tulevaisuuden koulussa oppija pääsee käsiksi sähköiseen pulpettiinsa ja työpöytäänsä<br>mistä tahansa ja koska tahansa, kunhan hänellä on käytettävissä selain ja internet-yhteys.<br>Oppijan sähköinen pulpetti sijaitsee pilvessä, joten oppisällöt, työkirjat sekä projektit,<br>tehtävät ja läksyt eivät ole koskaan hukassa. Työasemaksi käy mikä tahansa päätelaite,<br>jossa vain toimii selain. Myös vanha käytöstä poistettu työasema on otettu uusiokäyttöön<br>ja laitteiden käyttöikä on saatu kaksinkertaiseksi verrattuna entisiin työasemapohjaisiin<br>ratkaisuihin.<br><br>Kun opettaja aloittaa tunnin, verkkopohjainen järjestelmä on käynnissä ja käytettävissä<br>sekunneissa entisen 15 minuutin sijaan. Työasemat ovat siellä missä niitä tarvitaan, eivät<br>erillisessä atk-luokassa. Kevyet tablettityöasemat eivät ole henkilökohtaisia, vaan ne<br>otetaan käyttöön telineestä, silloin kuin tarvitaan ja palautetaan sitten, kun ei enää tarvita.<br>Oppilaat käyttävät koulussa myös omien kännyköiden ja päätelaitteiden selaimia.<br><br>Tietotekniikkaa käytetään pedagogisista lähtökohdista lähtien osana opetusta ja<br>oppimista. Internet on keskiössä osana ilmiökeskeistä opetusta ja oppimista. Historian<br>opettaja tekee oppilaiden kanssa historiamatkan suomalaisten siirtolaisten mukana<br>Amerikkaan ja sukelluksen elämään Michiganin suomalaismetsissä yhdessä Madisonin<br>kummikoulun kanssa. Materiaalina käytetään internetistä sekä suomalaisista ja<br>amerikkalaisista arkistoista löytyviä materiaaleja ja kummiluokkalaisten tekemiä<br>kolmannen polven amerikansuomalaisten haastatteluja. Tuotoksena olevaa videota<br>näytetään suomalaishaaleissa ympäri Michigania ja se on suosittu Youtube -video Etelä-<br>Pohjanmaan marttapiireissä.<br><br>Fysiikkaa ja yhteiskuntaoppia yhdistetään teemapohjaisella projektilla, jossa optimoidaan<br>tuulivoimaloiden sijoittelua paikkoihin, joissa tuuliolosuhteet ovat otollisimmat ja<br><br>ympäristöhaitat vähäisimmät. Lasketaan erilaisia skenaarioita ja arvioidaan niiden<br>vaikutusta yhteiskunnan kannalta toisaalta energiantuotannon tyydyttämiseksi ja toisaalta<br>matkailun ja kansalaisten elämän laadun kannalta. Tuuli- ja jääolot poimitaan internetin<br>säähistoriatiedoista, mielipideilmastoa arvioidaan käyttäen sosiaalisessa mediassa käytyä<br>keskustelua ja puolueiden vaaliohjelmia<br><br>Tietokone auttaa oppilaita, joilla on vaikeuksia äänne-kirjainvastaavuuden löytämisessä.<br>He oppivat puolta nopeammin kuin ilman apuvälinettä. Vuorovaikutteinen kielipeli<br>auttaa oppilasta kieliopin drilliharjoituksissa ja kannustaa väsymättä. Matikan<br>knoppikysymyksiä harjoitellaan kännykällä välitunneilla ja kisataan kuka on paras.<br>Koulusta on tullut nuorten näköinen, koulussa viihdytään. Koulussa ollaan vastuullisesti<br>verkossa samalla tavalla kuin vapaa-aikanakin. Kuilu koulun ja ei-koulun välillä on<br>pienentynyt. Suomi menestyy oppimista mittaavassa PISA-tutkimuksessa, ja oppilaat<br>myös viihtyvät koulussa.<br><br>Rehtorin ja opettajien aika ei kulu tietojen tallettamiseen hallinnon eri tietojärjestelmiin.<br>Opettajan sairastuttua sijainen löytyy helposti verkossa olevasta rekisteristä, jonka<br>tiedot jokainen sijainen ylläpitää itse. Kun opettaja kirjaa oppilaan poissaolon<br>tietojärjestelmään, poissaolosta lähtee tekstiviesti huoltajan kännykkään. Toisessa<br>koulussa on otettu käyttöön järjestelmä, jossa oppilaat rekisteröivät paikallaolonsa RFID<br>–anturilla, joka on omassa kännykässä.<br><br>Koululautakunta käy kokouksessaan läpi opetustoimen tietotekniikan palveluraportin,<br>jossa näkyy palvelun kattavuus ja käytettävyys: Montako oppilasta on työasemaa kohti<br>ja miten pitkiä katkoja on ollut. Kustannusraportista näkyy palvelun vuosikustannukset<br>ja kustannusten kehitys työasemaa kohti. Vertailutietona käytetään muiden koulujen<br>ja kuntien tietoja, jotka saadaan avoimena datana ilmaiseksi Tilastokeskuksesta.<br>Aikaisemmin tilatostotietoja ei ollut varaa ostaa. Kustannukset työasemaa kohti<br>ovat pudonneet alle puoleen, kun on siirrytty työasemapohjaisesta rakenteesta<br>selain- ja pilvipohjaiseen järjestelmään. Kunnassa on käytössä tilaaja-tuottaja -<br>malli ja tarvittava palvelu on ostettu toimittajalta. Toimittaja tuottaa palvelut<br>verkossa olevalta pilvipalvelimelta ja käyttää palvelun tuottamiseen sekä avoimen<br>lähdekoodin ohjelmistoja että ohjelmistoja, joissa on lisenssimaksu. Vaikka säästöt<br>lisenssikustannuksissa ovat oleelliset, suurin säästö on tullut laitehankinta-, huolto- ja<br>ylläpitokustannuksissa. Kallista paikallistukea ei enää juuri tarvita, koska käytössä on<br>kevytpäätteet ainoana ohjelmistonaan selain. Yksinkertaisina laitteina ne vikaantuvat<br>harvoin eivätkä juuri tarvitse huoltoa. Ohjelmistot sijaitsevat keskitetyissä palvelimissa,<br>joiden ylläpito ja huolto on tehokasta.<br><br>Kunnan tietohallinto ja opetustoimen johto sovittavat ja linjaavat strategiat yhteen<br>yhteisessä työpajassa yhdessä rehtorien ja muiden avainhenkilöiden kanssa. Strategiassa<br>keskitytään tunnistamaan opetusta ja oppimista edistäviä uusia toimintamalleja ja niitä<br>tukevia ratkaisuja yhdessä toimittajien kanssa. Myös muiden kuntien kanssa tehdään<br>hankintayhteistyötä. Suuri osa budjetista on kohdistettu ratkaisujen käyttöönottoon<br>ja koulutukseen, ei vain laitteisiin ja ohjelmistoihin. Uusia luovia ratkaisuja tulee<br>markkinoille jatkuvasti, kun opetustoimeen on saatu valtakunnallinen kokonaisrakenne,<br><br>jonka avoimiin rajapintakuvauksiin tukeutuen toimittajat pystyvät tarjoamaan uusia<br>tuotteita ja palveluja, jotka ovat yhteensopivia kokonaisuuden kanssa. Opetustoimen<br>tietojärjestelmissä on päästy teknologia- ja toimittajalukoista eroon ja kuntien yhteinen<br>palvelukeskus tarjoaa tietotekniikan peruspalvelut jokaiseen kouluun edullisesti.<br>Jokaiselle suomalaiselle on pystytty takaamaan tietotekniikan käyttöön liittyvät<br>kansalaistaidot tasapuolisesti.<br><br>Suomalaisesta koulusta on tullut myös myyntimenestys, jota viedään ympäri maailmaa.<br>Sen sijaan, että rahat valuisivat lisenssimaksuina ulkomaille, koulujärjestelmän<br>viennistä on tullut yksi tietointensiivisistä palveluista, jotka ovat nostaneet Suomen<br>johtavaksi systeemisten palvelujen viejäksi. KouluKaikille-palvelun lisäksi muita<br>menestyskonsepteja ovat mm. AgriCola-kirjasto, Nalle-verojärjestelmä sekä Ylppö 3.0<br>neuvola.<br><br>Etäistä utopiaako? Ei vaan arkipäivää, jos niin halutaan. Teknologiat ja parhaita<br>käytäntöjä ylläkuvattuun visioon on jo olemassa. Teknologia sinänsä ei olekaan este<br>toiminnan muutokselle. Esteet muutokselle löytyvät muualta, niin myös muutoksen<br>moottorit &lt;linkki kpl 3&gt;. Kustannukset eivät ole este. Siirtymällä pois tämän päivän<br>työasemakeskeisestä suljetusta kokonaisrakenteesta kustannukset voidaan puolittaa ja<br>rahaa riittää laajentamaan työasemakattavuutta ja ennenkaikkea varmistamaan tekniikan<br>hyötykäyttö. [VTT].</p></div><ul Class="menu-goes-here"><li Class="booki-section">Oppaan suunnitelma</li><li><a href="/valo-oppilaitoksissa/index">Oppaan suunnitelmat (ei tule lopulliseen versioon)</a></li>
<li Class="booki-section">Johdanto</li><li><a href="/valo-oppilaitoksissa/ch003_johdanto">Johdanto</a></li>
<li><a href="/valo-oppilaitoksissa/ch004_usein-kysytyt-kysymykset">Usein kysytyt kysymykset</a></li>
<li Class="booki-section">Pedagoginen oppimisympäristö</li><li><a href="/valo-oppilaitoksissa/ch006_pedagoginen-oppimisymparisto">Pedagoginen oppimisympäristö</a></li>
<li Class="booki-section">Toimintakuvaus</li><li><a href="/valo-oppilaitoksissa/ch008_toimintakuvaus">Toimintakuvaus</a></li>
<li Class="booki-section">Tietotekniikka osana oppimista, opetusta ja koulun toimintaa – avoimen maailman hyödyt</li><li><a href="/valo-oppilaitoksissa/ch010_avoimen-maailman-hyodyt">Avoimen maailman hyödyt</a></li>
<li><a href="/valo-oppilaitoksissa/ch011_tulevaisuuden-koulu-on-taalla-tanaan">Tulevaisuuden koulu on täällä tänään</a></li>
<li><a href="/valo-oppilaitoksissa/ch012_avoin-maailma-ja-sen-hyodyt">Avoin maailma ja sen hyödyt</a></li>
<li><a href="/valo-oppilaitoksissa/ch013_toiminnan-ja-teknologian-yhteensopivuus">Toiminnan ja teknologian yhteensopivuus</a></li>
<li><a href="/valo-oppilaitoksissa/ch014_yhteinen-strategian-laadinta">Yhteinen strategian laadinta</a></li>
<li><a href="/valo-oppilaitoksissa/ch015_osallistavat-kehitys-ja-kayttoonottoprojektit">Osallistavat kehitys- ja käyttöönottoprojektit</a></li>
<li><a href="/valo-oppilaitoksissa/ch016_kestavan-kokonaisrakenteen-ja-infrastruktuurin-luonti">Kestävän kokonaisrakenteen ja infrastruktuurin luonti </a></li>
<li><a href="/valo-oppilaitoksissa/ch017_toimivien-hankintamallien-hyodyntaminen">Toimivien hankintamallien hyödyntäminen</a></li>
<li><a href="/valo-oppilaitoksissa/ch018_hyotykaytto-ja-jatkuva-tuki">Hyötykäyttö ja jatkuva tuki </a></li>
<li><a href="/valo-oppilaitoksissa/ch019_asiakkaan-ja-omistajan-aani-kuuluviin-myos-koulutoimessa">Asiakkaan ja omistajan ääni kuuluviin myös koulutoimessa </a></li>
<li><a href="/valo-oppilaitoksissa/ch020_kuntaliitokset-muutoksen-mahdollistajana">Kuntaliitokset muutoksen mahdollistajana </a></li>
<li Class="booki-section">Hankintaopas</li><li><a href="/valo-oppilaitoksissa/ch022_hankintaopas">Hankintaopas</a></li>
<li><a href="/valo-oppilaitoksissa/ch023_tietoturva-ja-tietosuoja">Tietoturva ja tietosuoja</a></li>
<li><a href="/valo-oppilaitoksissa/ch024_julkiset-hankinnat-ja-valo">Julkiset hankinnat ja VALO</a></li>
<li><a href="/valo-oppilaitoksissa/ch025_seitseman-askelta">Seitsemän askelta hallittuun VALO-ohjelmistojen käyttöönottoon</a></li>
<li><a href="/valo-oppilaitoksissa/ch026_linux-ohutpaateratkaisujen-kustannukset">LINUX-ohutpääteratkaisujen kustannukset</a></li>
<li><a href="/valo-oppilaitoksissa/ch027_pitaisiko-hinnan-lisaksi-miettia-myos-laatua">Pitäisikö hinnan lisäksi miettiä myös laatua?</a></li>
<li Class="booki-section">Avoin lähdekoodi</li><li><a href="/valo-oppilaitoksissa/ch029_avoin-lahdekoodi">Avoin lähdekoodi</a></li>
<li><a href="/valo-oppilaitoksissa/ch030_esimerkkeja-avoimen-lahdekoodin-koulutusohjelmista">Esimerkkejä avoimen lähdekoodin koulutusohjelmista</a></li>
<li Class="booki-section">Ratkaisut ja niiden rakentaminen</li><li><a href="/valo-oppilaitoksissa/ch032_ratkaisut-ja-niiden-rakentaminen">Ratkaisut ja niiden rakentaminen</a></li>
<li><a href="/valo-oppilaitoksissa/ch033_uudet-toimintatavat-vtt">Uudet toimintatavat VTT</a></li>
<li><a href="/valo-oppilaitoksissa/ch034_koulun-unelmista-totta">Koulun Unelmista totta</a></li>
<li><a href="/valo-oppilaitoksissa/ch035_linux-kayttojarjestelmaan-siirtyminen">Linux-käyttöjärjestelmään siirtyminen</a></li>
<li Class="booki-section">Yhteenveto</li><li><a href="/valo-oppilaitoksissa/ch037_yhteenveto">Yhteenveto</a></li>
<li Class="booki-section">Tekijät</li><li><a href="/valo-oppilaitoksissa/ch039_kirjoittajat">Kirjoittajat</a></li>
<li><a href="/valo-oppilaitoksissa/ch040_lisenssi">Lisenssi</a></li>
<li Class="booki-section">Liite: tapausesittelyt</li><li><a href="/valo-oppilaitoksissa/ch042_tapausesittelyt">Tampereen Rudolf Steiner-koulu</a></li>
<li><a href="/valo-oppilaitoksissa/ch043_unelmakoulu">Dream-alusta</a></li>
<li><a href="/valo-oppilaitoksissa/ch044_vihdin-lukio">Vihdin lukio</a></li>
<li><a href="/valo-oppilaitoksissa/ch045_espoon-steinerkoulu">Espoon Steinerkoulu</a></li>
<li><a href="/valo-oppilaitoksissa/ch046_mantymaen-koulu">Mäntymäen koulu</a></li>
<li><a href="/valo-oppilaitoksissa/ch047_juvan-ja-joroisten-koulutoimi">Juvan ja Joroisten koulutoimi</a></li>
<li><a href="/valo-oppilaitoksissa/ch048_jamsan-koulu">Jämsän koulu</a></li>
<li><a href="/valo-oppilaitoksissa/ch049_kortepohjan-koulu">Kortepohjan koulu</a></li>
<li><a href="/valo-oppilaitoksissa/ch050_ahtarin-koulu">Ähtärin koulu</a></li>
</ul>