<html dir="None"><body><div id="main-content"><h1>OpenStreetMap-yhteisön kartoittaminen
</h1>
<h1><span class="Apple-style-span" style="font-family: trebuchet, verdana, sans-serif; font-size: 12px; font-weight: normal; letter-spacing: normal; line-height: 17px; ">OpenStreetMap ei ole pelkästään paikkatietoa, se on myös elävä yhteisö, jonka jäsenet kohtaavat sekä verkossa että henkilökohtaisesti kaikkialla maailmassa. Ihmiset tapaavat tehdäkseen karttoja, kehittääkseen ohjelmia ja jopa kirjoittaakseen tämän oppaan!</span>
</h1>
<p> <img src="_booki/openstreetmap/static/800px-EEEpc_stroll.jpg"><br></p>
<h2>Kartoitusbileet ja muut sosiaaliset tapahtumat 
</h2>
<p>Kartoitusbileissä OpenStreetMap-yhteisön jäsenet kerääntyvät yhteen keräämään ja lisäämään tietoa OpenStreetMappiin. Yksi tapa valita kartoitettavat alueet on karttakakun tekeminen. Alla on esimerkkikakku Lontoon Fleet Streetillä toukokuussa 2010 pidetyistä karttabileistä. Kuten näet, alue on jaettu ja numeroitu. Paikalla olevat ihmiset valitsevat tahtomansa osan kartasta ja menevät keräämään tietoa sieltä. Nyt on olemassa työkalu MapCraft (<a href="http://mapcraft.nanodesu.ru/">http://mapcraft.nanodesu.ru/</a>), mikä tekee tästä helpompaa. Jotkin tapahtumat tuovat ihmiset yhteen kartoittamaan matkalla baariin, jossa he tapaavat myöhemmin. Joskus tapahtuman keskipiste on kirjasto, toimisto tai kahvila. 
</p>
<p><img src="_booki/openstreetmap/static/Fleet_street_cake_may_2010.png" height="348" width="592"> 
</p>
<p>Ihmiset tapaavat viikonloppuisin tai iltaisin kartoittaakseen jonkin alueen tai yksinkertaisesti vaihtaakseen kuulumisia muiden paikallisten kartoittajien kanssa. On myös koodipyrähdyksiä, joissa OpenStreetMapin osanottajat tapaavat parannellakseen OpenStreetMap-ohjelmistoja. 
</p>
<p>Monissa näistä tapahtumista on yleistä luoda todellinen karttakakku. Karttakakun perinteen keksi Iván Sánchez Ortega Espanjan OpenStreetMap-yhteisöstä. Idea on, että jos paikkatiedon lisenssi on todella avoin, on täysin järkevää ottaa maantieteellinen data, tulostaa se kakulle ja sen jälkeen syödä kakku, rikkomatta mitään lisenssin sääntöä. Tämä on johtanut monien kakkujen tekemiseen sosiaalisissa tapaamisissa eri puolilla maailmaa. Alla on karttakakku Maailmanpankin karttajuhlista Washingtonista. 
</p>
<p><img src="_booki/openstreetmap/static/2011-04-18_12-22-02_976.jpg" height="439" width="549"> 
</p>
<h2>Postilistat 
</h2>
<p>OpenStreetMap-yhteisöllä on monia postilistoja. Eri aiheille ja mielenkiinnon kohteille on omat postilistansa, samoin eri maille ja alueille, lisäksi on olemassa yleisiä keskustelulistoja ja listoja uusien kartoittajien kysymyksiä varten. Löytääksesi nykyisen listan postilistoista voit katsoa sivua <a href="https://wiki.osm.org/wiki/Mailing_lists">https://wiki.osm.org/wiki/Mailing_lists</a>. Suomenkieliselle listalle voi liittyä osoitteessa <a href="http://lists.openstreetmap.org/listinfo/talk-fi">http://lists.openstreetmap.org/listinfo/talk-fi</a>.
</p>
<h2>IRC
</h2>
<p>Monet roikkuvat IRCissä, joka on verkon keskusteluohjelma. Sitä käytetään yhteystyöhön ja muiden auttamiseen reaaliajassa. Tähän käytetään palvelinta irc.oftc.net. Suosituin kanava on #osm, mutta monimutkaisemmat kehitystyötä käsittelevät kysymykset on parempi esittää kanavalla #osm-dev. Usein jokaisella kielellä ja alueella on omat kanavansa. Tässä on wikin lista kaikista kanavista, joita yhteisön jäsenet käyttävät: <a href="http://wiki.osm.org/wiki/IRC">http://wiki.openstreetmap.org/wiki/IRC</a>. 
</p>
<p>Voit käyttää erityistä ohjelmaa IRC-kanavalle liittymiseen, mutta voit osallistua pelkällä verkkoselaimella. Päästäksesi IRC-kanavalle verkkoselaimesi avulla, mene sivulle <a href="http://irc.openstreetmap.org">http://irc.openstreetmap.org/</a>. Siellä voit valita nimimerkin ja kanavan, jolle tahdot liittyä. Suomenkielinen IRC-kanava on #osm.fi. Suomenkielisen IRC-kanavan voit avata tästä osoitteesta, mikäli sinulla on jokin IRC-asiakasohjelma asennettuna: <a href="irc://irc.oftc.net/osm-fi">irc://irc.oftc.net/osm-fi</a>. 
</p>
<h2>Käyttäjätuki
</h2>
<p>On myös olemassa kysymyksiä ja vastauksia sisältävä sivusto, joka on tyyliltään samanlainen kuin StackOverflow. Tällä englanninkielisellä sivulla ihmiset voivat esittää kysymyksiä ja vastauksia, sekä antaa arvosanoja vastauksien hyödyllisyydestä. <a href="http://help.osm.org/">http://help.openstreetmap.org/ </a>
</p>
<h2>Keskustelupalstat
</h2>
<h2><span class="Apple-style-span" style="font-family: trebuchet, verdana, sans-serif; font-size: 12px; font-weight: normal; ">Lisäksi OpenStreetMap-keskustelulle on olemassa verkkofoorumeita osoitteessa </span><a href="http://forum.openstreetmap.org/." style="font-family: trebuchet, verdana, sans-serif; font-size: 12px; font-weight: normal; ">http://forum.openstreetmap.org/.</a><span class="Apple-style-span" style="font-family: trebuchet, verdana, sans-serif; font-size: 12px; font-weight: normal; "> Kaikki aihepiirit eivät ole yhtä aktiivisia kuin postilistat, mutta jotkin yhteisöt käyttävät niitä keskusteluun mielummin kuin postilistoja. </span>
</h2>
<h2>State of the Map -konferenssi 
</h2>
<p>Vuosittain järjestetään State of the Map (SotM) -konferenssi, jossa OpenStreetMapista kiinnostuneet ihmiset ympäri maailmaa kokoontuvat keskustelemaan OpenStreetMap-kysymyksistä. Viime vuosina aluksi on ollut yksi liike-elämään keskittynyt päivä ja kaksi yhteisöön keskittynyttä päivää. Liike-elämän päivänä käsitellään OpenStreetMapiin kytkeytyneitä kaupallisia etuja ja yhteisöpäivinä käsitellään mitä tahansa OpenStreetMapiin liittyviä kysymyksiä. State of the Mapilla on oma verkkosivustonsa, jossa on tiedot konferenssista: <a href="http://stateofthemap.org/">http://stateofthemap.org/</a>.
</p>
<p><img src="_booki/openstreetmap/static/800px-State_of_the_Map_2009_-_Group_photo.jpg" height="363" width="600"></p>
<p>
  <br></p></div><ul Class="menu-goes-here"><li Class="booki-section">Johdanto</li><li><a href="/openstreetmap/index">Löydä yhteisöllinen kartoitus</a></li>
<li><a href="/openstreetmap/ch002_welcome-to-openstreetmap">Tervetuloa OpenStreetMapin käyttäjäksi!</a></li>
<li><a href="/openstreetmap/ch003_about-this-book">Tästä kirjasta</a></li>
<li Class="booki-section">Aloittaminen</li><li><a href="/openstreetmap/ch005_my-first-edit">Ensimmäinen muokkauksesi</a></li>
<li><a href="/openstreetmap/ch006_collecting-data">Tiedon kerääminen</a></li>
<li><a href="/openstreetmap/ch007_sharing-your-maps">Kartan jakaminen</a></li>
<li Class="booki-section">OpenStreetMapin editoiminen</li><li><a href="/openstreetmap/ch009_introduction-to-editing-in-openstreetmap">Johdanto editointiin OpenStreetMapissa</a></li>
<li><a href="/openstreetmap/ch010_editing-with-the-online-editor-potlatch-2">Editointi Potlach 2 -verkkoeditorilla</a></li>
<li><a href="/openstreetmap/ch011_editing-with-the-offline-editor-josm">Editointi työpöydällä JOSM-editorilla</a></li>
<li><a href="/openstreetmap/ch012_editing-with-mobile-editors">Editointi mobiilieditoreilla</a></li>
<li Class="booki-section">Tee kartasta omasi</li><li><a href="/openstreetmap/ch014_taking-openstreetmap-data-with-you">Ota OpenStreetMap mukaasi</a></li>
<li><a href="/openstreetmap/ch015_customising-potlatch-2">Potlach 2:n kustomointi</a></li>
<li><a href="/openstreetmap/ch016_understanding-the-openstreetmap-data-model">OpenStreetMapin tietomalli</a></li>
<li><a href="/openstreetmap/ch017_providing-maps-for-your-web-site">Karttojen liittäminen verkkosivulle</a></li>
<li Class="booki-section">Lisätietoa</li><li><a href="/openstreetmap/ch019_exploring-the-openstreetmap-community">Tutkimusmatka OpenStreetMap-yhteisöön</a></li>
<li><a href="/openstreetmap/ch020_useful-websites-and-references">Hyödylliset verkkosivut ja lähteet</a></li>
<li><a href="/openstreetmap/ch021_credits">Tekijät</a></li>
</ul>