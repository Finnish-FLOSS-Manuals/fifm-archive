<div id="main-content"><h1>Virheraportointi</h1>
<p>Usko tai älä, maailmassa on ihmisiä, jotka rakastavat virheraportointia! Jos kuulut heihin, tarvitsemme sinua!</p>
<h2>Kuinka raportoit virheen </h2>
<p>Käytämme ohjelmaa nimeltä Trac virheiden raportointiin ja säilyttämiseen. Osallistuaksesi joudut ensin luomaan tunnuksen. Voit luoda tunnuksen Booki Bug Tracking -sivulla seuraavassa URL-osoitteessa: </p>
<p><a href="http://booki-dev.flossmanuals.net/register" target="_top">http://booki-dev.flossmanuals.net/register</a></p>
<p>Tehtyäsi tämän joudut avaamaan uuden "tiketin". Tässä tapauksessa "tiketti" tarkoittaa vain "virheraporttia". Voit napsauttaa linkkiä "New Ticket" minkä tahansa Trac-sivun oikeassa ylänurkassa. Jos et näe tätä linkkiä, et luultavasti ole kirjautuneena sisään. </p>
<p>Näet lomakkeen, jossa on muutama täytettävä kenttä: </p>
<p><strong>Summary</strong> - tässä voit antaa lyhyen yhteenvedon virheestä, mutta sen tulisi olla vain tusinan sanan mittainen. Pidä se lyhyenä ja kuvaavana. Tämä on itsessään taidetta! </p>
<p><strong>Reporter</strong> - tämän tulisi automaattisesti näyttää nimesi, sinun ei pitäisi muuttaa tätä tietoa. </p>
<p><strong>Description</strong> - kuvaile virhe mahdollisimman yksityiskohtaisesti. Ole mahdollisimman tarkka ja tarjoa tietoa, jonka perusteella ohjelmoijat voivat tehdä saman virheen uudestaan. Älä huolestu liian suuren tietomäärän tarjoamisesta - laita tähän niin paljon tietoa kuin tahdot. Jos virhe on tuottanut virheviestin, kopioi ja liitä koko viesti kuvauksen loppuun. </p>
<p><strong>Type</strong> - jätä tähän "defect".</p>
<p><strong>Milestone</strong> - jätä tähän "Bugs".</p>
<p><strong>Keywords</strong> - lisää muutama avainsana, jotka auttavat ohjelmoijia löytämään kaikki tiettyyn aiheeseen liittyvät virheet Tracista. Voit käyttää avainsanoja, kuten "registration", jos virhe löytyi rekisteröitymisprosessista, "editing", jos virhe löytyi kirjaa muokattaessa jne. Voit tarjota monia avainsanoja, mutta varmista, että ne on erotettu toisistaan pilkuilla. </p>
<p><strong>Assign to</strong> - jätä tämä tyhjäksi. </p>
<p><strong>Priority</strong> - voit laittaa tähän mitä tahdot, luultavasti virhepäällikkö tulee myöhemmin muuttamaan sen. </p>
<p><strong>Component</strong> - tahdot varmaan jättää tähän valinnan "Booki". Jos testaat Objavia, voit asettaa tähän valinnan Objavi. </p>
<p><strong>Cc</strong> - jätä tämä ennalleen. Jos tahdot tietää muutoksista bugiraporttiin, lisää Trac-käyttäjänimesi listan loppuun. Jätä sen eteen tyhjä välilyönti.</p>
<p>Kun nämä on täytetty, paina nappia "Create ticket"... Nyt voit onnitella itseäsi ja etsiä lisää virheitä raportoitavaksi! </p></div><ul Class="menu-goes-here"><li Class="booki-section">Johdanto</li><li><a href="/booki/index">Mikä on Booki</a></li>
<li><a href="/booki/ch002_mihin-bookia-voi-kayttaa">Mihin Bookia voi käyttää</a></li>
<li Class="booki-section">Aloittaminen</li><li><a href="/booki/ch004_bookiin-paaseminen">Bookiin pääseminen</a></li>
<li><a href="/booki/ch005_kayttajatunnuksen-luominen">Käyttäjätunnuksen luominen</a></li>
<li><a href="/booki/ch006_asetukseni">Asetukseni</a></li>
<li><a href="/booki/ch007_kirjan-luominen">Kirjan luominen</a></li>
<li Class="booki-section">Kirjojen muokkaaminen</li><li><a href="/booki/ch009_lukujen-luominen">Lukujen luominen</a></li>
<li><a href="/booki/ch010_lukujen-muokkaus">Lukujen muokkaus</a></li>
<li><a href="/booki/ch011_sisallysluettelo">Sisällysluettelo</a></li>
<li><a href="/booki/ch012_kuvien-lisaaminen">Kuvien lisääminen</a></li>
<li Class="booki-section">Muiden kanssa työskentely</li><li><a href="/booki/ch014_ryhman-luominen">Ryhmän luominen</a></li>
<li><a href="/booki/ch015_ryhmaan-liittyminen">Ryhmään liittyminen</a></li>
<li><a href="/booki/ch016_kirjan-lisaaminen-ryhmaan">Kirjan lisääminen ryhmään</a></li>
<li><a href="/booki/ch017_viestinta">Viestintä</a></li>
<li Class="booki-section">Kehittynyt käyttö</li><li><a href="/booki/ch019_kirjan-tuominen">Kirjan tuominen</a></li>
<li><a href="/booki/ch020_vieminen">Vieminen</a></li>
<li Class="booki-section">Asentaminen</li><li><a href="/booki/ch022_linuxiin-asentaminen">Linuxiin asentaminen</a></li>
<li Class="booki-section">Ulkoasun muokkaaminen</li><li><a href="/booki/ch024_kirjojen-css-muotoilu">Kirjojen CSS-muotoilu</a></li>
<li><a href="/booki/ch025_lisaa-css-suunnittelua">Lisää CSS-suunnittelua</a></li>
<li Class="booki-section">Teknologia</li><li><a href="/booki/ch027_osallistuminen">Osallistuminen</a></li>
<li><a href="/booki/ch028_ydinosat">Ydinosat</a></li>
<li><a href="/booki/ch029_teknologiat">Teknologiat</a></li>
<li><a href="/booki/ch030_ominaisuudet">Ominaisuudet</a></li>
<li><a href="/booki/ch031_virheraportointi">Virheraportointi</a></li>
<li Class="booki-section">Liitteet</li><li><a href="/booki/ch033_oppaasta">Oppaasta</a></li>
<li><a href="/booki/ch034_lisenssi">Lisenssi</a></li>
</ul>