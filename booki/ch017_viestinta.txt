<div id="main-content"><h1>Viestintä </h1>
<p>Kun kirjan parissa tehdään yhteistyötä, viestintä on olennainen osa prosessia. Viestintää tarvitaan vaikka kyseessä olisi kirjapyrähdys tai hitaampi kirjoittamisprojekti, ovatpa kirjoittajat samassa tilassa tai tekevät yhteistyötä verkossa. Nämä tilanteet vaativat erilaisia viestintätapoja ja näiden yhdistäminen yhteen järjestelmään on aihe, jota FLOSS Manuals on tutkinut käytännössä. Booki yhdistää parhaat oppimamme viestintätavat. Bookiin kuuluu työkaluja, kuten ilmoitukset siitä, kuka muokkaa mitäkin tiedostoa, reaaliaikainen keskustelu (IRCin avulla), järjestelmätason ilmoitukset, lukujen tilailmaisimet, kirjan valmistumisen mittarit, työnkulkutyökalut ja reaaliaikainen käyttäjien tilalista. </p>
<h2>Reaaliaikaiset muokkausilmoitukset </h2>
<p>Kun olet napsauttanut muokkauslinkkiä luvun kohdalla ja joku muu tulee kirjan muokkausruutuun, sinun nimesi korvaa <strong>Muokkaa</strong>-linkin kirjan sisällysluettelossa. Tämä huomautus tapahtuu reaaliajassa, ja jos katsot yleisnäkymää jonkun painaessa jonkun luvun muokkauslinkkiä, näet muokkauslinkin muuttuvan kyseisen käyttäjän käyttäjätunnukseksi. </p>
<h2>Reaaliaikainen keskustelu </h2>
<p>Tullessasi kirjan muokkausruudulle näet kirjan keskustelulaatikon. Keskustelulaatikko on näkyvillä sen aikaa kun muokkaat kirjaa, riippumatta siitä minkä luvun parissa työskentelet. Kaikki muut kirjan muokkaajat näkevät myös keskustelulaatikon ja voit keskustella heidän kanssaan kirjoittamalla suoraan tekstikenttään keskustelulaatikon alla. Tämä ominaisuus on hyödyllinen kirjapyrähdysten etäosallistujen kanssa viestittäessä sekä aina kun useammat kirjoittajat työskentelevät kirjan parissa samaan aikaan.</p>
<p><img src="_booki/booki/static/keskustelulaatikko.png" alt=""></p>
<p>Muutakin tietoa voidaan viestittää keskustelulaatikon avulla. Kun kirjoittaja saapuu kirjan muokkauruutuun, teksti <strong>Liittynyt</strong> ilmestyy heidän nimensä yhteydessä keskustelulaatikkoon. Joten kuka tahansa kirjaa jo muokkaava voi nähdä, että joku muukin on saapunut muokkaustilaan, jolloin he voivat aloittaa viestinnän. </p>
<h2>Reaaliaikainen käyttäjien tilalistaus</h2>
<p>Keskustelulaatikon alla on lista kirjan parissa tällä hetkellä työskentelevistä käyttäjistä. Tämän listan lisäominaisuus on se, että se ei näytä ainoastaan käyttäjänimiä, vaan myös "mitä ajattelen" -tekstin, joka otetaan profiilisivultasi. Tämä lausunto auttaa kommunikoimaan suunnitelmasi muille (esimerkiksi "Korjaan johdantoluvun muotoilua") tai välittämään tunteitasi ("Minulla on paha päivä, en tahdo puhua..."). </p>
<h2>Systeemitason ilmoitukset </h2>
<p>Systeemitason ilmoituksia luodaan, kun seuraavia toimenpiteitä suoritetaan: </p>
<ul><li>Kun käyttäjä tallentaa luvun </li>
<li>Kun käyttäjä luo uuden luvun </li>
<li>Kun käyttäjä nimeää luvun uudelleen</li>
<li>Kun käyttäjä muuttaa luvun tilaa </li>
<li>Kun käyttäjä luo uuden osan kirjaan </li>
<li>Kun kirja julkaistaan </li>
<li>Kun käyttäjä tallentaa kirjan muistiinpanot </li>
</ul><p>Booki luo ja näyttää viestit kahdella tavalla: keskustelulaatikossa ja käyttäen muokkaussivun historiavälilehteä.</p>
<div id="PageBreak" title="Page Break"> </div>
<h2>Keskustelulaatikko</h2>
<p>Kun joku edellisistä toiminnoista suoritetaan keskustelulaatikko näyttää <strong>INFO</strong>-merkin ja lyhyen kuvauksen tapahtuneesta toiminnosta. Tämä ilmoitus on erittäin hyödyllinen kirjapyrähdyksessä, jossa monet osallistujat tekevät yhteistyötä kirjan parissa samaan aikaan. Jokainen osallistuja pidetään ajan tasalla muiden edistyksestä ja he voivat välittömästi vastata kaikkiin ilmoituksiin keskustelulaatikossa. </p>
<h2>Historia-välilehti</h2>
<p><strong>Historia-välilehti</strong> on <strong>Luvut-välilehden</strong> vieressä <strong>Muokkaussivulla</strong>. Historia-välilehden napsauttaminen lataa listan kaikista muokkauksista, joita kirjaan on tehty. (Huomaa: kypsän kirjan tapauksessa listan lataaminen voi kestää kauan, sillä muutoksia on tehty paljon). Aina kun yksi edellisistä toiminnoista tehdään, uusi kohta lisätään <strong>Historia</strong>-välilehteen.</p>
<p><img src="_booki/booki/static/historiavalilehti.png" alt="" width="500" height="85"></p>
<p>Historia-välilehti on jaettu kolmeen sarakkeeseen: <strong>toimi</strong>, <strong>käyttäjä</strong> ja <strong>aika</strong>. <strong>Toimi</strong>-sarake listaa tapahtumatyypin ja tarvittaessa siinä on lisätietoja tapahtumasta. Jos tapahtuma oli esimerkiksi <strong>luo</strong> tai <strong>tallenna</strong>, kohdassa on luodun tai tallennetun luvun nimi. <strong>Käyttäjä</strong>-sarake listaa Bookin käyttäjän, joka on tehnyt toiminnon. Toiminnon päivämäärä ja aika tallennetaan sarakkeeseen <strong>aika</strong>.</p>
<p>Nähdäkseen enemmän yksityiskohtia käyttäjä voi napsauttaa alleviivattua luvun nimeä toimintosarakkeessa, joka lataa historiasivun kyseiselle luvulle. </p>
<p>Jos luvun muokkaus on ollut hyvin pieni, esimerkiksi kirjoitusvirheen korjaus, tekijä voi estää sen näkymisen historiasivuilla. Tämä tehdään käyttämällä <strong>Pieni muutos, älä ilmoita</strong>-laatikko luvun muokkauspaneelin alaosassa. Ruudun rastiminen estää historiamerkinnän luomisen lukua tallennettaessa. </p>
<p>Kirjoittaja voi myös lisätä historiaan kommentteja käyttäen kolmea tekstilaatikkoa <strong>Pieni muutos, älä ilmoita</strong> -ruudun alla. Ensimmäinen laatikko on <strong>yleinen kommenttilaatikko</strong>, jonka alla on <strong>Tekijä</strong> -tekstilaatikko, johon kirjoittaja voi kirjoittaa nimensä. Viimeinen tekstilaatikko on <strong>Ḱirjoittajan kommentti</strong> -laatikko, johon kirjoittaja voi kirjoittaa vielä yhden muistiinpanon. Näihin laatikoihin kirjoitetut kommentit lisätään historiaan kun luku tallennetaan. </p>
<h2>Luvun historia </h2>
<p>Historiavälilehdestä näet kirjan muutokset, mutta sen avulla voit nähdä myös yksittäisten lukujen muutokset. Luvun nimen napsauttaminen toimintosarakkeessa vie sinut luvun historia -sivulle. Tässä näet kaikki lukuun tehdyt muutokset sen luomisesta uusimpaan muutokseen asti. Luvun historia listaa versionumeron, jossa uusin versio on ylimpänä, se sisältää myös version tehneen käyttäjän, muutoksen tallentamisen kellonajan ja päivämäärän, sekä kirjoittajan yleiskommenttilaatikkoon kirjoittamat kommentit. </p>
<p><strong>Vertaa</strong>-sarakkeessa voit vertailla eroja kahden version välillä. Valitse vasemmalla oleva radionappi yhdestä versiosta ja oikealla oleva radionappi toisesta versiosta ja napsauta <strong>Vertaa revisioita</strong> -nappia nähdäksesi erot kahden luvun välillä. </p>
<p><img src="_booki/booki/static/vertailesarake.png" alt="" width="500" height="60"> </p>
<p><strong>Historia</strong>-välilehden tiedot voivat olla erittäin hyödyllisiä työskenneltäessä kirjan parissa pitkillä aikaväleillä, jolloin kirjoittajat eivät usein ole kirjautuneina Bookiin samaan aikaan. Se voi näyttää mitä muokkauksia muut kirjoittajat ovat tehneet edellisen kirjautumisen jälkeen, mikä auttaa näkemään kirjan tilanteen ja päättelemään mitä kirjalle tarvitsee tehdä. Tämä on erityisen hyödyllistä, jos kirjoittaja on lisännyt kommentteja, jotka kuvailevat tehtyä muutosta. Näin on helppoa nähdä millaista lisätyötä tarvitaan luvun viimeistelemiseen. </p>
<div id="PageBreak" title="Page Break"> </div>
<h2>Kirjan muistiinpanot  </h2>
<p>Kirjan muistiinpanoissa kirjoittajat voivat lisätä kommentteja ja keskustella kirjasta kokonaisuutena. Mitä tahansa voidaan lisätä kirjan kommentteihin, esimerkiksi ehdotus kirjan rakenteeksi tai luonnos sen sisällöstä, kommentteja kirjan nopeasti huomiota vaativista osista ja jopa ehdotuksia kirjan omaksumasta tyylistä. Kirjan muistiinpanoihin päästään <strong>Muistiinpanot</strong>-välilehdestä kirjan muokkaussivulta.</p>
<p> <img src="_booki/booki/static/muistiinpanot.png" alt="" width="500" height="500"></p>
<p>Muistiinpanosivulla on vapaa tekstikenttä, johon voit kirjoittaa niin paljon tai vähän kuin tahdot. Kun olet lisännyt muistiinpanosi, napsauta <strong>Tallenna muistiinpanot </strong>-nappia <strong>Muistiinpanot</strong>-välilehdessä tallentaaksesi muutoksesi. Keskustelulaatikkoon ilmestyy viesti, jossa kerrotaan muistiinpanojen tallentamisesta.</p>
<h2>Käyttötapaus</h2>
<p>Kirjaudut Bookiin tehdäksesi lisäyksiä kirjaasi "Köynnöskasvien kasvattaminen", kun lataat muokkaussivusi, huomaat että toinen Luomuviljelyryhmän jäsen muokkaa jo lukua Karsinta, sillä hänen nimensä näkyy muokkausnappulan sijasta sisällysluettelon kohdassa <strong>Karsinta</strong>. Käytät keskustelulaatikkoa tervehtiäksesi toista kirjoittajaa ja keskustelette kirjan rakenneesta ennen kuin aloitat omat muokkauksesi. </p>
<p>Kun kirjoitat, näet yhtäkkiä <strong>INFO</strong>-kuvakkeen ilmestyvän keskustelulaatikkoon. Siinä sanotaan toisen kirjoittajan tallentaneen luvun Karsinta. Pari minuuttia myöhemmin hänen nimensä katoaa muokkaa parhaillaan -paneelista keskustelulaatikon alla. Tämä tuo mieleesi joitain ideoita, jotka ilmaantuivat keskustellessanne kirjasta aikaisemmin. Ajattelet että ideoistasi voisi kertoa kaikille kirjan "Köynnöskasvien kasvattaminen" tekijöille, joten tallennat työsi ja painat <strong>Muistiinpanot</strong>-välilehteä. <strong>Muistiinpanot</strong>-välilehdessä kirjoitat pari lausetta, jotka kuvailevat ehdotusta kirjan uudeksi rakenteeksi. Nyt kuka tahansa kirjoittaja voi painaa <strong>Muistiinpanot</strong>-välilehteä nähdäkseen ehdotuksesi ja tehdä omia muistiinpanojaan ja lisäyksiään.</p>
<p>Kun olet lopettanut muistiinpanojen kirjoittamisen, päätät että tahdot vertailla toisen kirjoittajan tekemiä muutoksia <strong>Karsiminen</strong>-luvun vanhempaan versioon. Napsautat <strong>Historia</strong>-välilehteä. Historialistan huipulla ovat <strong>Karsiminen</strong>-lukuun tehdyt muutokset. Napsautat luvun nimeä ja historialista latautuu. Näet kaikki luvun tallennetut versiot. Vertaillaksesi eroja kahden uusimman version välillä napsautat vasenta radionappia uusimman version kohdalla ja oikeaa radionappia listassa alempana olevan version kohdalla, jonka jälkeen napsautat <strong>Vertaile</strong> <strong>revisioita</strong>. Versiolista näytetään merkinnöillä, jotka näyttävät edellisessä muokkauksessa tehdyt muutokset. </p></div><ul Class="menu-goes-here"><li Class="booki-section">Johdanto</li><li><a href="/booki/index">Mikä on Booki</a></li>
<li><a href="/booki/ch002_mihin-bookia-voi-kayttaa">Mihin Bookia voi käyttää</a></li>
<li Class="booki-section">Aloittaminen</li><li><a href="/booki/ch004_bookiin-paaseminen">Bookiin pääseminen</a></li>
<li><a href="/booki/ch005_kayttajatunnuksen-luominen">Käyttäjätunnuksen luominen</a></li>
<li><a href="/booki/ch006_asetukseni">Asetukseni</a></li>
<li><a href="/booki/ch007_kirjan-luominen">Kirjan luominen</a></li>
<li Class="booki-section">Kirjojen muokkaaminen</li><li><a href="/booki/ch009_lukujen-luominen">Lukujen luominen</a></li>
<li><a href="/booki/ch010_lukujen-muokkaus">Lukujen muokkaus</a></li>
<li><a href="/booki/ch011_sisallysluettelo">Sisällysluettelo</a></li>
<li><a href="/booki/ch012_kuvien-lisaaminen">Kuvien lisääminen</a></li>
<li Class="booki-section">Muiden kanssa työskentely</li><li><a href="/booki/ch014_ryhman-luominen">Ryhmän luominen</a></li>
<li><a href="/booki/ch015_ryhmaan-liittyminen">Ryhmään liittyminen</a></li>
<li><a href="/booki/ch016_kirjan-lisaaminen-ryhmaan">Kirjan lisääminen ryhmään</a></li>
<li><a href="/booki/ch017_viestinta">Viestintä</a></li>
<li Class="booki-section">Kehittynyt käyttö</li><li><a href="/booki/ch019_kirjan-tuominen">Kirjan tuominen</a></li>
<li><a href="/booki/ch020_vieminen">Vieminen</a></li>
<li Class="booki-section">Asentaminen</li><li><a href="/booki/ch022_linuxiin-asentaminen">Linuxiin asentaminen</a></li>
<li Class="booki-section">Ulkoasun muokkaaminen</li><li><a href="/booki/ch024_kirjojen-css-muotoilu">Kirjojen CSS-muotoilu</a></li>
<li><a href="/booki/ch025_lisaa-css-suunnittelua">Lisää CSS-suunnittelua</a></li>
<li Class="booki-section">Teknologia</li><li><a href="/booki/ch027_osallistuminen">Osallistuminen</a></li>
<li><a href="/booki/ch028_ydinosat">Ydinosat</a></li>
<li><a href="/booki/ch029_teknologiat">Teknologiat</a></li>
<li><a href="/booki/ch030_ominaisuudet">Ominaisuudet</a></li>
<li><a href="/booki/ch031_virheraportointi">Virheraportointi</a></li>
<li Class="booki-section">Liitteet</li><li><a href="/booki/ch033_oppaasta">Oppaasta</a></li>
<li><a href="/booki/ch034_lisenssi">Lisenssi</a></li>
</ul>