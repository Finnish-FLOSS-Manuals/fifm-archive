<div id="main-content"><h1>Kirjojen CSS-muotoilu </h1>
<div class="entry">
<p>Kirjojen luominen tapahtuu usein useammassa ympäristössä - yksinkertaisimmillaan työkaluketju koostuu kirjoitus- ja muokkausympäristöstä - joka on yleensä tekstinkäsittelyohjelma - ja taittoympäristöstä - joka on yleensä julkaisuohjelmisto, kuten Scribus tai InDesign. Tämä siirtymä vie aikaa ja on hankala. Siitä tulee vielä vaikeampi, mikäli monta erilaista tekstilähdettä yritetään yhdistää kirjan luomisprosesseissa. </p>
<p>Lisäksi tämä prosessi merkitsee, että teksteille on kaksi lähdettä. Tekstiin tehdään muutoksia, kun kirja on taittoympäristössä, nämä muutokset joudutaan yleensä kopioimaan myös tekstinkäsittelytiedostoihin, mikäli tämä lähde tahdotaan pitää ajan tasalla. </p>
<p>Olisi helpompaa, jos yksi ympäristö riittäisi kirjoittamiseen ja taittoon. Tähän olemme pyrkineet Bookissa. </p>
<p>Booki mahdollistaa sisällön tuottamisen verkkokäyttöliittymän kautta. Lukuja voidaan helposti siirtää ympäriinsä ja sisältöä voidaan muokata helposti hyvin yksinkertaisen WYSIWYG-käyttöliittymän avulla. Taittoympäristö on myös Booki ja perustuu verkon käyttöön. Olemme luoneet teknologian kirjoiksi muotoiltujen PDF-tiedostojen muokkaamiseen CSS-tyylitiedoston avulla. </p>
<p>Käyttöliittymää on helppo käyttää - minkä tahansa kirjan vientivälilehdessä voit kopioida CSS-tyylitiedoston tekstikenttään, joka tarjotaan kohdassa edistyneemmät valinnat. Paina vientinappia ja pian sinulla on kirjaksi muotoiltu PDF, jossa on sisällysluettelo, sivunumerointi, sivutunnisteet ja marginaalien hallinta. </p>
<p>Vaikka käyttöliittymä on helppo ei työkalu luo "itsestään" kaunista kirjaa. Salaisuus hyvän näköisen kirjan tekemiseen on hyvin määritellyn tyylitiedoston käyttö ja sisällön siistiminen käsin WYSIWYG-editorissa. </p>
<p>Ymmärtääksesi suhteen CSS-tiedoston ja lopullisen tuloksen välillä ei ole korviketta yritykselle ja erehdykselle. Kirjan tekijöiden täytyy ensin ymmärtää kuinka verkkoteknologia - CSS - soveltuu sivuihin perustuvaan mediaan eli kirjoihin. Tämä ajatus näyttää yksinkertaiselta, mutta se vaatii hieman totuttelua kirjojen taittajille, joten taittajien täytyy kokeilla prosessia ja jatkaa yrittämistä, kunnes onnistuvat. Ensimmäisen onnistumisen jälkeen asioista tulee helpompia. </p>
<p>Luultavasti paras tapa päästä alkuun on ottaa valmis kirja, katsoa sen CSS-tyylitiedostoa, muuttaa sitä ja katsoa mitä tapahtuu. PDF-tiedoston luominen kestää puolesta minuutista muutamaan minuuttiin, joten tämä on melko nopea tapa nähdä CSS-tyylitiedoston vaikutukset kirjan taittoon. Kokeiluja varten voit ensin luoda käyttäjätunnuksen Bookiin  (<a href="http://www.booki.cc/accounts/signing/?redirect=/">http://www.booki.cc/accounts/signing/?redirect=/</a>) ja mennä sitten seuraavalle sivulle: </p>
<p><a href="http://www.booki.cc/collaborativefutures/_v/1.0/edit/%20">http://www.booki.cc/collaborativefutures/_v/1.0/edit/ </a></p>
<p>Tällä sivulla voit mennä vientivälilehteen ja painaa <strong>Julkaise tämä kirja</strong> -nappia. PDF luodaan nopeasti.</p>
<p>Paina seuraavaksi Näytä kehittyneemmät valinnat, mene alas ja valitse "Muokattu" pudotusvalikosta "CSS-tila". Nyt tekstikenttä oletusarvoisella CSS-koodilla ilmeestyy - samaa CSS-koodia käytettiin luomaan kirjan ulkoasu, jonka loit juuri äsken. </p>
<p>Vaihda nyt CSS-koodia tekstilaatikossa tai mene tälle sivulle: </p>
<p><a href="http://collaborative-futures.org/%20">http://collaborative-futures.org/ </a></p>
<p>Kirjan alaosassa näet linkin CSS-tiedostoon, jota käytettiin kirjan toiseen painokseen - se on sama kirja, jota muokkaat parhaillaan. Näet CSS-tilat: </p>
<pre>/* Main CSS File: */
@import url("http://collaborative-futures.org/material/styles.css");⁞</pre>
<pre>/* Uncomment based on the book size you export: */</pre>
<pre>/* A5 */
/* @import url("http://collaborative-futures.org/material/size/a5-hacks.css"); */</pre>
<pre>/* 5.5"x8.5" */
/* @import url("http://collaborative-futures.org/material/size/5.5x8.5-hacks.css");*/</pre>
<p>Tämä on CSS-syntaksi, joka tuo "oikeasti" käytetyn CSS-tiedoston, joka löytyy täältä: </p>
<p><a href="http://collaborative-futures.org/material/styles.css%20">http://collaborative-futures.org/material/styles.css </a></p>
<p>Kopioi tämä CSS, muuta sitä ja kopioi se Bookin CSS-kenttään. Tämän jälkeen voit kokeilla viedä kirjan uudestaan. Kokeile CSS-koodin muuttamista ja katso mitä tapahtuu. </p>
</div></div><ul Class="menu-goes-here"><li Class="booki-section">Johdanto</li><li><a href="/booki/index">Mikä on Booki</a></li>
<li><a href="/booki/ch002_mihin-bookia-voi-kayttaa">Mihin Bookia voi käyttää</a></li>
<li Class="booki-section">Aloittaminen</li><li><a href="/booki/ch004_bookiin-paaseminen">Bookiin pääseminen</a></li>
<li><a href="/booki/ch005_kayttajatunnuksen-luominen">Käyttäjätunnuksen luominen</a></li>
<li><a href="/booki/ch006_asetukseni">Asetukseni</a></li>
<li><a href="/booki/ch007_kirjan-luominen">Kirjan luominen</a></li>
<li Class="booki-section">Kirjojen muokkaaminen</li><li><a href="/booki/ch009_lukujen-luominen">Lukujen luominen</a></li>
<li><a href="/booki/ch010_lukujen-muokkaus">Lukujen muokkaus</a></li>
<li><a href="/booki/ch011_sisallysluettelo">Sisällysluettelo</a></li>
<li><a href="/booki/ch012_kuvien-lisaaminen">Kuvien lisääminen</a></li>
<li Class="booki-section">Muiden kanssa työskentely</li><li><a href="/booki/ch014_ryhman-luominen">Ryhmän luominen</a></li>
<li><a href="/booki/ch015_ryhmaan-liittyminen">Ryhmään liittyminen</a></li>
<li><a href="/booki/ch016_kirjan-lisaaminen-ryhmaan">Kirjan lisääminen ryhmään</a></li>
<li><a href="/booki/ch017_viestinta">Viestintä</a></li>
<li Class="booki-section">Kehittynyt käyttö</li><li><a href="/booki/ch019_kirjan-tuominen">Kirjan tuominen</a></li>
<li><a href="/booki/ch020_vieminen">Vieminen</a></li>
<li Class="booki-section">Asentaminen</li><li><a href="/booki/ch022_linuxiin-asentaminen">Linuxiin asentaminen</a></li>
<li Class="booki-section">Ulkoasun muokkaaminen</li><li><a href="/booki/ch024_kirjojen-css-muotoilu">Kirjojen CSS-muotoilu</a></li>
<li><a href="/booki/ch025_lisaa-css-suunnittelua">Lisää CSS-suunnittelua</a></li>
<li Class="booki-section">Teknologia</li><li><a href="/booki/ch027_osallistuminen">Osallistuminen</a></li>
<li><a href="/booki/ch028_ydinosat">Ydinosat</a></li>
<li><a href="/booki/ch029_teknologiat">Teknologiat</a></li>
<li><a href="/booki/ch030_ominaisuudet">Ominaisuudet</a></li>
<li><a href="/booki/ch031_virheraportointi">Virheraportointi</a></li>
<li Class="booki-section">Liitteet</li><li><a href="/booki/ch033_oppaasta">Oppaasta</a></li>
<li><a href="/booki/ch034_lisenssi">Lisenssi</a></li>
</ul>