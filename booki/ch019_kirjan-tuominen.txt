<div id="main-content"><h1>Kirjan tuominen </h1>
<p>Kirjoja voidaan tuoda monesta eri lähteestä, joita ovat esimerkiksi <strong>Archive.org</strong>, <strong>WikiBooks</strong>, <strong>FLOSS Manuals </strong>ja <strong>epub</strong>-tiedostot. Tässä luvussa käymme läpi jokaisen näistä mahdollisuuksista.  </p>
<p><em><strong>Huomio</strong>:</em><em> Kun teksti tuodaan Bookiin, ei lähdetiedostossa välttämättä ole asiakirjan rakennetta. Tämä riippuu tiedoston formaatista ja alustasta, josta dokumentti tuodaan. Tämän vuoksi koko teksti on yhdessä suuressa luvussa, joka pitää jakaa lukuihin ja kirjan osiin Bookissa. </em></p>
<p><em><strong>Huomio:</strong></em><em> </em><em>Jos tahdot luoda kirjan jo käytössä olevalla kirjan nimellä, Booki lisää merkit "-1" kirjan nimeen, mikäli tämäkin kirjan nimi on jo olemassa, se yrittää lisätä kirjan nimeen "-2"... "-3"... ja niin edelleen, kunnes se löytää kirjan nimen, jota ei ole vielä luotu.</em></p>
<h2>Archive.org</h2>
<p><strong>Internet Archive</strong> <a href="http://www.archive.org/">(</a><a href="http://www.archive.org" target="_top">http://www.archive.org</a>) on voittoa tuottamaton digitaalinen kirjasto, joka varastoi digitoituja kokoelmia verkkosivuista, musiikista, liikkuvista kuvista, ohjelmista ja kirjoista. Sen tavoitteena on "universaali pääsy kaiken tiedon pariin". Se pyrkii tarjoamaan pysyvän pääsyn digitaalisten historiallisten kokoelmien pariin tutkijoille, historioitsijoille, oppineille, erityistarpeita omaaville ihmisille ja suurelle yleisölle. </p>
<p><img src="_booki/booki/static/tuokirja.png" alt=""> </p>
<p>Sivulla <strong>Kirjani</strong> voit valita kohdasta<strong> Tuo kirjani</strong> aukenevasta pudotusvalikosta vaihtoehdon <strong>Tuo Archive.org -kirja</strong>. Kirjoita <strong>Archive.org ID</strong> ja paina <strong>Luo</strong>. Archive id löytyy kohdasta <strong>Identifier</strong> Archive.orgin kirjasivun alaosassa olevasta kohdasta <strong>Selected metadata</strong>.</p>
<p> </p>
<p>Teksti tuodaan nyt Archive.orgista käyttäen ohjelmaa <strong>Espri</strong> ja se muutetaan Booki-zip -tiedostoksi (tämä voi kestää jonkin aikaa). Kun prosessi on valmis, tuotu kirja lisätään kirjalistaan <strong>Kirjani</strong> -sivulla ja <strong>Henkilökuva</strong> -sivulla.</p>
<div id="PageBreak" title="Page Break"> </div>
<h2>Wikibooks </h2>
<p><strong>Wikibooks</strong> <a href="http://www.wikibooks.org/">(</a><a href="http://www.wikibooks.org" target="_top">http://www.wikibooks.org</a>) on kokoelma avoimen sisällön kirjoja, jotka käsittelevät miltei mitä tahansa aihetta. Wikibooksia ylläpitää <strong>Wikimedia Foundation</strong> ja sen kirjoja voi muokata kuka tahansa. </p>
<p>Voit tuoda kirjoja Wikibooksista menemällä <strong>Kirjani</strong> -sivulle, valitsemalla <strong>Tuo wikikirja</strong> pudotusvalikosta <strong>Valitse tuontityyppi</strong>, sekä kirjoittamalla sen wikikirjan URL-osoitteen, jonka tahdot tuoda Bookiin. Esimerkiksi "<strong>http://fi.wikibooks.org/wiki/</strong><em><strong>Kirjan_Nimi_Tulee_Tähän</strong>".</em></p>
<p>Teksti tuodaan taas kerran käyttäen ohjelmaa <strong>Espri</strong> ja muutetaan Booki-zip -tiedostoksi (tämä voi kestää jonkin aikaa). Kun prosessi on valmis tuotu kirja lisätään kirjalistaan <strong>Kirjani</strong> ja <strong>Henkilökuva</strong>-sivuillesi.</p>
<h3>Huomaa: </h3>
<ul><li>Varo kirjojen nimiä, joissa on kaksoispiste ":", sillä niitä käytetään usein sivuilla ryhmittelemään monta kirjaa yhteen ja tuonti epäonnistuu. </li>
</ul><blockquote>Seuraavat huomiot liittyvät bugeihin tuontiskriptin nykyisessä versiossa, ne korjataan myöhemmin, mutta eivät ole nyt kiireellisten listalla. </blockquote>
<ul><li>Tällä hetkellä Wikibookseista tuotaessa luvut päätyvät aakkosjärjestykseen Bookissa, joten joudut järjestelemään ne uudelleen käsin tuonnin jälkeen. </li>
<li>Linkit muihin lukuihin kirjan tekstissä osoittavat väärään URL-osoitteeseen, hyperlinkit joudutaan korjaamaan tai poistamaan käsin.</li>
<li>Nykyisin lukujen otsikkojen generaattori lisää kirjan nimen jokaisen luvun otsikkoon, tämä voi näyttää hankalalta, mikäli kirjalla on hyvin pitkä otsikko, tämä täytyy myös korjata käsin tuonnin jälkeen. </li>
</ul><h2>ePub -dokumentti</h2>
<p>ePub on lyhenne sanoista Electronic Publication ja se on avoimen standardin mukainen e-kirjaformaatti, joka voi optimoida tekstin ulkoasun jokaiselle kirjan lukemiseen käytetylle laiteelle. ePub-dokumentteja voidaan lukea monilla erilaisilla laitteilla, kuten iPhone, iPad ja mikä tahansa tietokone, johon on asennettu ePub-lukuohjelma. Booki voi tuoda minkä tahansa ePub-formaatissa olevan dokumentin. </p>
<p><em> </em><em><strong>Huomaa</strong>: vaikka ePub on avoin formaatti, kaikki ePub-muodossa saatavilla olevat kirjat eivät ole julkaistu avoimella lisenssillä. Niinpä täytyy ePub-kirjaa tuotaessa pitää varmistaa, että kirja on julkaistu sallivalla tekijänoikeudella. </em></p>
<ul><li>Project Gutenberg <a href="http://www.gutenberg.org/">(</a><a href="http://www.gutenberg.org/" target="_top">http://www.gutenberg.org/</a>) on hyvä paikka etsiä avoimella lisenssillä julkaistuja kirjoja ePub-formaatissa. Se on organisaatio, jonka tavoitteena on julkaista vapaasti saatavilla olevia kirjoja formaatissa, jota eri laitteiden ja ohjelmien käyttäjät voivat helposti lukea, käyttää, siteerata ja etsiä.</li>
</ul><p>Tuodaksesi ePub-dokumentin joudut ensin etsimään ePub-kirjan URL-osoitteen ja kopioimaan sen. Tämän jälkeen voit mennä <strong>Kirjani</strong> -sivulle ja valita kohdan <strong>Tuo epub</strong> pudotusvalikosta <strong>Valitse tuontityyppi</strong>. Laita ePub-tiedoston URL tekstilaatikkoon ja napsauta <strong>Luo</strong> -nappia. </p>
<p>Teksti tuodaan nyt käyttäen ohjelmaa <strong>Espri</strong> ja muutetaan Booki-zip -tiedostoksi (tämä voi kestää jonkin aikaa). Kun prosessi on valmis, tuotu kirja lisätään kirjalistaan <strong>Kirjani</strong> ja <strong>Henkilötiedot</strong> -sivuilla.</p>
<div id="PageBreak" title="Page Break"> </div>
<h2>Käyttötapauksia </h2>
<h3>Archive.org</h3>
<p>Olet liittynyt luomupuutarhuriryhmään ja etsit valmiita tekstejä, joita voidaan käyttää lisäämään luomupuutarhuriryhmänllä olevien kirjojen määrää. Etsiessäsi kirjoja Archive.orgista löydät puutarhanhoitoa käsittelevän kirjan vuodelta 1847, sen nimi on <em>"The Family Kitchen Gardener"</em> ja kirjoittaja <em>Robert Buist</em>. Kirja on niin vanha, että uskot sen edeltävän kaikkia moderneja kemiallisia menetelmiä, jolloin se sisältää luonnollisia luomuviljelymenetelmiä syötävien kasvien kasvattamiseen. Luettuasi kirjan nopeasti huomaat, että kirjan tekstiä voisi suomentaa, parannella ja päivittää 2000-lukua varten, joten se sopii hyvin Bookiin tuotavaksi. </p>
<ol><li>Navigoit kirjan<em>The Family Kitchen Gardener</em> sivulle Archive.orgissa <a href="http://www.archive.org/details/RobertBuiststheFamilyKitchenGardener1847">(</a><a href="http://www.archive.org/details/RobertBuiststheFamilyKitchenGardener1847" target="_top">http://www.archive.org/details/RobertBuiststheFamilyKitchenGardener1847</a>);</li>
<li>Vierität sivua alaspäin alaosaan, jossa näet osan nimeltä <strong>Selected metadata</strong>.</li>
<li>Näet että <span>Identifier</span> on: <em><span class="value">RobertBuiststheFamilyKitchenGardener1847</span></em><span class="value">. Kopioit kohdan Identifier ja menet Bookissa sivulle <strong>Kirjani</strong>.</span> </li>
<li>Kohdassa <strong>Tuo kirja</strong> voit valita kohdan <strong>Tuo Archive.org -kirja</strong> pudotusvalikosta <strong>Valitse tuontityyppi</strong> ja liittää tiedon <strong>Identifier</strong> tekstilaatikkoon ennen kuin painat nappia <strong>Luo</strong>.</li>
<li><span class="value">Bookilta menee pari minuuttia tuoda kirja ja sen valmistuttua näet kirjan </span><span class="value"><em>The Family Kitchen Gardener</em> lisättynä kirjalistaan <strong>Kirjani</strong> -sivulla ja <strong>Henkilötiedot</strong> -sivulla.</span></li>
<li><span class="value">Voit nyt napsauttaa sen otsikkoa kirjalistassa lukeaksesi sen. <br></span></li>
</ol><p> </p>
<h3><span class="value">ePub-dokumentti</span></h3>
<p>Tuotuasi kirjan <em>The Family Kitchen Gardener</em> olet tutkinut Project Gutenbergia <a href="http://www.gutenberg.org/">(www.gutenberg.org)</a> ja olet löytänyt kirjan M.G. Kainsin kirjan "<em>Culinary Herbs: Their Cultivation Harvesting Curing and Uses</em>". Se on julkaistu vuonna 1912 ja se sisältää paljon tietoa yrttien kasvattamisesta ja niiden käsittelystä, säilömisestä ja käytöstä, joten se tarjoaa loistavan perustan kirjalle orgaanisesti kasvatetuista yrteistä. </p>
<ol><li>Ladattuasi Bookissa sivun <strong>Kirjani</strong>, avaat uuden välilehden tai ikkunan verkkoselaimessasi. </li>
<li>Uudessa välilehdessä tai ikkunassa voit navigoida kirjan <em>Culinary Herbs: Their Cultivation Harvesting Curing and Uses</em> kotisivulle <a href="http://www.gutenberg.org/ebooks/21414">(</a><a href="http://www.gutenberg.org/ebooks/21414" target="_top">http://www.gutenberg.org/ebooks/21414</a>). </li>
<li>Sivulla voit vierittää alas kohtaan <strong>Download this ebook for free</strong>. Tiedostolistassa näet kirjasta kaksi ePub-versiota, joista toisessa on kuvia ja toinen on pelkkää tekstiä.</li>
<li>Pohdit että turhien kuvien poistaminen jälkeenpäin on helpompaa kuin uusien kuvien lisääminen, päätät tuoda kuvallisen version. Napsautat oikealla hiiren napilla kohdassa <strong>main site</strong> linkkiä rivissä <strong>EPUB with images</strong> ja napsautat selaimen valintaa <strong>copy link location</strong>.</li>
<li>Menet takaisin välilehteen tai ikkunaan, jossa on sivu <strong>Kirjani</strong> ja valitset kohdan <strong>Tuo epub</strong> pudotusvalikosta <strong>Valitse tuontityyppi</strong> ja liimaat kopioidun linkin tekstilaatikkoon  ennen kuin napsautat nappia Luo. </li>
<li><span class="value">Bookilta menee pari minuuttia tuoda kirja ja kun se on valmis, näet kirjan </span><em>Culinary Herbs: Their Cultivation Harvesting Curing and Uses</em><span class="value"> listattuna kohdassa <strong>Kirjat</strong> sivuillasi <strong>Kirjani</strong> ja <strong>Henkilötietoni</strong>.</span></li>
<li><span class="value">Nyt voit napsauttaa linkkiä <strong>Muokkaa</strong> kirjan otsikon vieressä <strong>Kirjani</strong>-listassa aloittaaksesi juuri tuodun kirjan muokkaamisen.</span></li>
</ol><h3>Wikibooks</h3>
<p>Lopulta löydät kirjan <em>Horticulture Textbook</em> selatessasi Wikibooksia. Vaikka tämä kirja ei liity luomuviljelyyn, luomumenetelmät ja -tekniikat esitellään tavallisten puutarhanhoitomenetelmien rinnalla. Pienellä muokkauksella tämä voisi olla todella hyvä yleiskatsaus luomuviljelyyn kokonaisuudessaan ja päätät tuoda kirjan.</p>
<ol><li>Menet Wikibooksiin <a href="http://en.wikibooks.org/">(</a><a href="http://en.wikibooks.org" target="_top">http://en.wikibooks.org</a>) ja kirjoitat <em>Horticulture</em> hakulaatikkoon. Napsautat nappia <strong>Search</strong>. Tämä vie sinut suoraan Horticulture-kirjan kotisivulle. </li>
<li>Valitset osoitepalkista koko Horticulture-kirjan URL-osoitteen ja kopioit sen. Tässä tapauksessa URL on <em>http://en.wikibooks.org/wiki/Horticulture</em>. </li>
<li>Kirjaudut nyt Bookiin ja navigoit sivulle <strong>Kirjani</strong>.</li>
<li>Sivun alaosassa kohdassa <strong>Tuo kirja</strong> napsautat pudotusnuorta kohdan <strong>Valitse tuontityyppi</strong> vieressä ja valitset <strong>Tuo Wikibook</strong>.</li>
<li>Nyt voit liittää kopioidun URL-osoitteen tekstikenttään ja napsauttaa nappia <strong>Luo</strong>.</li>
<li>Bookilta menee muutama minuutti kirjan tuomiseen ja kun se on valmis, <em>Horticulture</em> lisätään kirjalistaan sivullasi <strong>Kirjani</strong>.</li>
<li>Voit nyt napsauttaa sen otsikkoa lukeaksesi uuden kirjan tai napsauttaa muokkauslinkkiä otsikon perässä tehdäksesi kirjaan muutoksia. </li>
</ol></div><ul Class="menu-goes-here"><li Class="booki-section">Johdanto</li><li><a href="/booki/index">Mikä on Booki</a></li>
<li><a href="/booki/ch002_mihin-bookia-voi-kayttaa">Mihin Bookia voi käyttää</a></li>
<li Class="booki-section">Aloittaminen</li><li><a href="/booki/ch004_bookiin-paaseminen">Bookiin pääseminen</a></li>
<li><a href="/booki/ch005_kayttajatunnuksen-luominen">Käyttäjätunnuksen luominen</a></li>
<li><a href="/booki/ch006_asetukseni">Asetukseni</a></li>
<li><a href="/booki/ch007_kirjan-luominen">Kirjan luominen</a></li>
<li Class="booki-section">Kirjojen muokkaaminen</li><li><a href="/booki/ch009_lukujen-luominen">Lukujen luominen</a></li>
<li><a href="/booki/ch010_lukujen-muokkaus">Lukujen muokkaus</a></li>
<li><a href="/booki/ch011_sisallysluettelo">Sisällysluettelo</a></li>
<li><a href="/booki/ch012_kuvien-lisaaminen">Kuvien lisääminen</a></li>
<li Class="booki-section">Muiden kanssa työskentely</li><li><a href="/booki/ch014_ryhman-luominen">Ryhmän luominen</a></li>
<li><a href="/booki/ch015_ryhmaan-liittyminen">Ryhmään liittyminen</a></li>
<li><a href="/booki/ch016_kirjan-lisaaminen-ryhmaan">Kirjan lisääminen ryhmään</a></li>
<li><a href="/booki/ch017_viestinta">Viestintä</a></li>
<li Class="booki-section">Kehittynyt käyttö</li><li><a href="/booki/ch019_kirjan-tuominen">Kirjan tuominen</a></li>
<li><a href="/booki/ch020_vieminen">Vieminen</a></li>
<li Class="booki-section">Asentaminen</li><li><a href="/booki/ch022_linuxiin-asentaminen">Linuxiin asentaminen</a></li>
<li Class="booki-section">Ulkoasun muokkaaminen</li><li><a href="/booki/ch024_kirjojen-css-muotoilu">Kirjojen CSS-muotoilu</a></li>
<li><a href="/booki/ch025_lisaa-css-suunnittelua">Lisää CSS-suunnittelua</a></li>
<li Class="booki-section">Teknologia</li><li><a href="/booki/ch027_osallistuminen">Osallistuminen</a></li>
<li><a href="/booki/ch028_ydinosat">Ydinosat</a></li>
<li><a href="/booki/ch029_teknologiat">Teknologiat</a></li>
<li><a href="/booki/ch030_ominaisuudet">Ominaisuudet</a></li>
<li><a href="/booki/ch031_virheraportointi">Virheraportointi</a></li>
<li Class="booki-section">Liitteet</li><li><a href="/booki/ch033_oppaasta">Oppaasta</a></li>
<li><a href="/booki/ch034_lisenssi">Lisenssi</a></li>
</ul>